<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.45" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of Ciklámen by Andor
Gábor</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2,h3 {
 text-align: center;
 clear: both;
 line-height: 200%;
}

h2,h3 {
 margin-top: 2em;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

p.i0 {
 text-indent: 0;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}
hr.tb {width: 25%;}

ul.lsoff {
 list-style-type: none;
 text-align: justify;
}

.pagenum {
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.bbox {
 border: solid 2px;
 padding: 1em;
 display: inline-block;
}

.bbox2 {
 display: inline-block;
 min-width: 25em;
}

.center {
 text-align: center;
 text-indent: 0;
}

.caption {font-weight: bold;}

.caption-150 {font-weight: bold; font-size: 150%;}

.figcenter {
 margin: auto;
 text-align: center;
}

.poem {
 font-size: 0.9em;
 display: table;
 margin: auto;
 text-align: left;
}

.figcenter {
 max-width: 100%;
}

.poem .stanza {
 margin: 1em 0em 1em 0em;
}

.poem span.i0 {
 display: block;
 margin-left: 0em;
 padding-left: 3em;
 text-indent: -3em;
}

ul.indented {
 text-indent: -5%;
 text-align: justify;
}
/*]]>*/
</style>
</head>
<body>
<div style='text-align:center'>*** START OF THE PROJECT GUTENBERG EBOOK 73971 ***</div>
<hr class="chap" />
<div class="chapter"></div>
<p class="center"><span class="caption-150">GÁBOR ANDOR</span></p>
<h1>CIKLÁMEN</h1>
<p class="center"><span class="caption">SZINJÁTÉK 3
FELVONÁSBAN</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST</span></p>
<p class="center"><span class="caption">DICK MANÓ
KIADÁSA</span></p>
<p class="center"><span class="caption">VII., Erzsébet-körut
12.</span></p>
<p>Minden jog fenntartva. – A forditás joga is. – Szinházakkal
szemben kézirat. – A darab előadási joga, a magyar vidékre, az
Országos Szinészegyesület Ügynökségénél szerezhető meg</p>
<p>Copyright, 1915 by Dr. Alexander Marton, Budapest</p>
<hr class="chap" />
<p><span class="pagenum"><a name="Page_3" id=
"Page_3">-3-</a></span></p>
<div class="chapter">
<h2>SZEREPLŐK:</h2>
</div>
<div class="figcenter">
<div class="bbox2">
<ul class="lsoff indented">
<li>Lehotai</li>
<li>Magda</li>
<li>Szendrei</li>
<li>Paula, Szendrei felesége</li>
<li>A kegyelmes ur</li>
<li>A kegyelmes asszony</li>
<li>Inas</li>
<li>Soffőr</li>
<li>Szakácsnő</li>
<li>Szobalány</li>
<li>Portás</li>
</ul>
</div>
</div>
<p class="center">Történik Budapesten, az I. és III. felvonás Magda
lakásán; a II. Lehotainál <span class="pagenum"><a name="Page_4"
id="Page_4">-4-</a></span> <span class="pagenum"><a name="Page_5"
id="Page_5"><br />
-5-</a></span></p>
<div class="chapter">
<h2>ELSŐ FELVONÁS.</h2>
</div>
<p class="center"><i>(A szinésznő szalónja, kedves, izléses
berendezés. A fenéken tágas hall vagy ajtó. A baloldali ajtó az
ebédlőbe és azon keresztül a konyhába és a mellékhelyiségek felé
visz. A jobbajtó a hálószobába. Az összes ajtók a szinpadra befelé
nyilnak.)</i></p>
<hr class="tb" />
<p class="center"><i>(Mikor a függöny felmegy, a szobalány az egyik
kis szalónasztalra terit. Teás-csészéket, kistányérokat helyez el
rajta, és egy eszcejgos kosárból kis kést és villát tesz rá
épen.)</i></p>
<h3><i>Első jelenet.</i></h3>
<p>SZOBALÁNY <i>(kikiált, az ebédlőajtó felé)</i>: Szakácsné!
szakácsné!</p>
<p>SZAKÁCSNÉ <i>(kiált az ebédlőből)</i>: Na?!</p>
<p>SZOBALÁNY: Szakácsné! szakácsné!</p>
<p>SZAKÁCSNÉ <i>(bejön a második ajtón)</i>: Mi baja,
szobajány?</p>
<p>SZOBALÁNY: Nekem, hála istennek, nincsen semmi bajom, hanem a
kések megint agyon vannak smirglizve, szakácsné! <span class=
"pagenum"><a name="Page_6" id="Page_6">-6-</a></span></p>
<p>SZAKÁCSNÉ: Honnan tudja azt egy szobajány? Ez, gyerekem, se nem
puder, se nem smink…</p>
<p>SZOBALÁNY: Hát mi?</p>
<p>SZAKÁCSNÉ: Eszcejg ez, Katuska, és hogy az eszcejgot hogyan kell
ápolni, azt bizza csak rám a szobajány!</p>
<p>SZOBALÁNY: Jól van, Juliána, csak ápolja az eszcejgot <i>(leül a
megteritett kis asztal mellé)</i>.</p>
<p>SZAKÁCSNÉ: Nana, szobajány, ne üljön le az urak asztalához.</p>
<p>SZOBALÁNY: Mér’ ne üljek le, Juliána?</p>
<p>SZAKÁCSNÉ: Mert ha maga leül, akkor én is leülök. <i>(Leül.)</i>
Két személyre tetszett teriteni?</p>
<p>SZOBALÁNY: Kettőre. Biztosan itt lesz a szinész is.</p>
<p>SZAKÁCSNÉ: Hát persze. Mindig itt van.</p>
<p>SZOBALÁNY: Vasárnap, ha délutáni előadás is van, mindig ittragad
vacsorára.</p>
<p>SZAKÁCSNÉ: Pedig a felesége főzi otthon a vacsorát! Átjön a
szaga a gangon. Mondta a kisasszony, hogy itt eszik a szinész?</p>
<p>SZOBALÁNY: Nem. De ezt ki kell találni. Ha az ember szinésznőnél
szolgál, akkor sok mindent ki kell találni.</p>
<p>SZAKÁCSNÉ: Nana, Kata. De nagyra van maga evvel a szinészettel!
Nem maga a szinésznő, hanem a kisasszony!</p>
<p>SZOBALÁNY: Azér’ kell nekem mindent kitalálni. Kit kell
beereszteni, kit nem, kit mingyár’, <span class="pagenum"><a name=
"Page_7" id="Page_7">-7-</a></span> kit egy fél óra mulva. Kit kell
hagyni akármeddig, kit kell zavarni már öt perc mulva avval, hogy
begyövök és mondom: „Itt a szabóné a sénangléz kabáttal“. De ezek
toalett-ügyek, ezeket hiába magyarázom egy szakácsnénak…</p>
<p class="center"><i>(Csengetés az előszoba felől.)</i></p>
<p>SZAKÁCSNÉ <i>(kárörömmel)</i>: Csöngetnek, szobajány.</p>
<p>SZOBALÁNY <i>(ülve marad)</i>: A füle cseng, Juliána.</p>
<p>SZAKÁCSNÉ: Ugorjunk csak ajtót nyitni. Arra való a
szobajány.</p>
<p class="center"><i>(Csengetés.)</i></p>
<p>SZOBALÁNY <i>(fölkel)</i>: A szakácsné meg akkor tisztul a
konyhába. Spórhert mellé, Juliána!</p>
<p>SZAKÁCSNÉ <i>(megy a II. ajtó felé, de az ajtóban állva
marad)</i>: Ugy, ugy Kató, csak forgasd a nyelved, ne nyisd az
ajtót!</p>
<p>SZOBALÁNY: A kisasszonynak kulcsa van, más meg várhat.</p>
<p>SZAKÁCSNÉ: Még most is csacsogsz, angyalom, még most sem az
ajtót nyitod?</p>
<p>SZOBALÁNY <i>(kiment az I. ajtón, nyitva hagyta maga mögött, ott
kinn beszél valakihez)</i>: Nincs, kérem. A művésznő nincs itthon.
<span class="pagenum"><a name="Page_8" id=
"Page_8">-8-</a></span></p>
<h3><i>Második jelenet.</i></h3>
<p>LEHOTAI <i>(befelé jövet, már az ajtóban)</i>: Igazán nincs?</p>
<p>SZOBALÁNY: <i>(utána jön, már bent)</i>: Igazán nincs, kérem.
<i>(A szakácsné áll a II. ajtóban és hallgatózik. Látni egy
kicsit.)</i> Senki sincs itthon, csak én, meg a mindenes.</p>
<p>SZAKÁCSNÉ <i>(II. becsapja az ajtót)</i>.</p>
<p>LEHOTAI: De okvetlenül hazajön a művésznő?</p>
<p>SZOBALÁNY: Igenis kérem, mert ma két előadásunk van, délután meg
este.</p>
<p>LEHOTAI: Félóra mulva itthon lesz?</p>
<p>SZOBALÁNY: Igenis kérem, de ilyenkor nem igen fogad. Alig egy
órája van az esti előadásig.</p>
<p>LEHOTAI <i>(a mellényzsebéből egy ötforintost vesz ki)</i>:
Fogja, fiam.</p>
<p>SZOBALÁNY <i>(a kezében tartja az ötöst, mert nincs zseb a
kötényén)</i>: És mit mondjak a művésznőnek?</p>
<p>LEHOTAI: Mondja meg fiam… külömben ne mondjon semmit.
Visszajövök.</p>
<p>SZOBALÁNY: De akkor egy félórán belül tessék jönni, mert azután
igazán nem lehet. Akkor átöltözik és nagyon siet az esti előadásra.
<span class="pagenum"><a name="Page_9" id=
"Page_9">-9-</a></span></p>
<h3><i>Harmadik jelenet.</i></h3>
<p>SZENDREI <i>(I. ajtón sietve jön be, a kalap a fején)</i>: Kati,
Kati, Kati! Az előszoba tárva-nyitva! Ide csak ugy be lehet jönni?
He?</p>
<p>SZOBALÁNY <i>(mentegetődzik és azt a kezét, melyikben az ötös
van, hátrakapja)</i>: Kérem szépen… tetszik tudni…</p>
<p>LEHOTAI: Meg méltóztatik bocsátani…</p>
<p>SZENDREI <i>(leveszi a kalapját)</i>.</p>
<p>LEHOTAI: A művésznőt kerestem…</p>
<p>SZENDREI <i>(kereken)</i>: A művésznő nincs itthon. Sőt a
művésznő nem is lesz itthon…</p>
<p>LEHOTAI: A szobalány azt mondta…</p>
<p>SZENDREI: A szobalány mellékes. És e pillanatban már fölösleges
is…</p>
<p>SZOBALÁNY: Igenis kérem… de…</p>
<p>SZENDREI: A szobalány már távozik is.</p>
<p>SZOBALÁNY <i>(vállvonogatva el a II. ajtón)</i>.</p>
<p>LEHOTAI: Talán a művésznő férjéhez van szerencsém?</p>
<p>SZENDREI <i>(bemutatkozik, nem várja azonban, hogy Lehotai is
bemutatkozzék)</i>: Szendrei…</p>
<p>LEHOTAI <i>(szárazon)</i>: Örvendek.</p>
<p>SZENDREI <i>(folytatja)</i>: Hogy ugy mondjam: a ház régi
barátja… s ebben a minőségemben felvilágosithatom uraságodat, hogy
ma délután abszolute lehetetlen. Kizárt dolog. Két előadás.
<span class="pagenum"><a name="Page_10" id=
"Page_10">-10-</a></span> Délután: züllött levegő a szinházban… Nem
csoda. A nép beözönlik, s mikor a nép beözönlik, a jó levegő
kiözönlik. <i>(Nevet.)</i> Vasárnap délután: lelkes publikum, szó
sincs róla… Mikor az orromat kidugom a szinpadra, már bömbölik:
Szendrei! <i>(pauza)</i> Szendrei! És a taps a felvonás végén
dörög, mintha mogyorót törnének. Hálát adok a jó istennek, hogy
mostanában nem vagyok benne délutáni darabban. De a müvésznő benne
van. Ő mindenben benne van, mert ő a szinház támasza, talpköve,
mely ha megdől, Róma le… satöbbi. Ami még nem volna olyan nagy baj,
de a szinház is üresen marad.</p>
<p>LEHOTAI: Akkor talán ajánlom magamat és egy negyed órán
belül…</p>
<p>SZENDREI: Ne is próbálja uram, én mondom Önnek, ne is
próbálja.</p>
<p>LEHOTAI <i>(kicsit türelmetlenül)</i>: Engedelmével, talán
mégis…</p>
<p>SZENDREI: Kérem, kérem, negyedóra mulva ön egy reménynyel lesz
szegényebb és egy csalódással gazdagabb.</p>
<p>LEHOTAI <i>(kimegy)</i>: Volt szerencsém.</p>
<p>SZENDREI: Ajánlom magamat! <i>(visszajön.)</i> Kati! Kati!
<i>(kinyitja a II. ajtót)</i> Kati! Kati! <span class=
"pagenum"><a name="Page_11" id="Page_11">-11-</a></span></p>
<h3><i>Negyedik jelenet.</i></h3>
<p>SZOBALÁNY <i>(bejön)</i>: Kérem szépen.</p>
<p>SZENDREI: Itt megint rut árulás történt, fiam.</p>
<p>SZOBALÁNY: Ha a nagyságos ur azt hiszi…</p>
<p>SZENDREI: A nagyságos ur látta az ötöst.</p>
<p>SZOBALÁNY: Melyiket kérem?</p>
<p>SZENDREI: A tizkoronás ötöst, amit a szobalány az idegentől
kapott. Maga, Katinka, öt forintért ugy eladta urnőjét, de ugy
eladta, mint Józsefet az ő testvérei. Amire én csak azt mondom,
hogy ilyen szobalány én-nálam nem szolgál soká.</p>
<p>SZOBALÁNY: De kérem, nagyságos ur, hiszen nem is a nagyságos
urnál…</p>
<p>SZENDREI: Nem nálam? Tehát kegyed is vizsgálat alá veti az én
itteni közjogi helyzetemet?! Hogy miért lakom én itt, a kilences
szám alatt, mikor a gang tulsó oldalán a tizenötös az én lakásom,
nem? Mikor maga meg az öreg szakácsné összeülnek tanácskozni,
olyankor, drágám, egyébről sincs szó, csak arról, hogy mit akarnak
itt ezek a szinészék, és főkép, mit akar itt ez a szinész, aki a
művésznőnek senkije-semmije. Mert maguk tudják…</p>
<p>SZOBALÁNY: Mink nem tudunk semmit.</p>
<p>SZENDREI: Maguk, édesem, mindent tudnak, <span class=
"pagenum"><a name="Page_12" id="Page_12">-12-</a></span> mert
maguknak borzasztó sok van a fülük mögött, és ami a fülük mögött,
az a szájukon és ami a maguk száján, az mindenki száján. De magukat
én innen el fogom távolitani. Hogy enyhe szóval éljek. El. De el
ám!</p>
<h3><i>Ötödik jelenet.</i></h3>
<p>MAGDA <i>(az I. ajtón jön be, Szendrei háttal áll neki, a
szobalány szembe vele.)</i></p>
<p>SZOBALÁNY: Kezét csókolom. <i>(Odamegy és kezet csókol.)</i></p>
<p>SZENDREI <i>(megfordul, elveszti kontenanszát, el az előbbi
pergő beszédét. Nagyon meghunyászkodva)</i>: Kezeit csókolom.</p>
<p>MAGDA <i>(a szobalányhoz)</i>: Kati, el! Balhátul! Csengetek, ha
a vacsorát be kell adni.</p>
<p>SZOBALÁNY: Igenis. <i>(El.)</i></p>
<p class="center"><i>(Kis csend.)</i></p>
<p>MAGDA <i>(leteszi a kalapját egy székre, a köpenyegét egy
sezlongra.)</i></p>
<p>SZENDREI <i>(szolgálatkészen forgolódik körülötte. Nem
beszélnek.)</i></p>
<p>MAGDA <i>(leül, Szendrei állva marad)</i>: Szendrei!</p>
<p>SZENDREI <i>(félénken)</i>: Parancsoljon velem.</p>
<p>MAGDA <i>(megfenyegeti az ujjával)</i>: Szendrei!</p>
<p>SZENDREI <i>(alázatosan)</i>: Magduska!</p>
<p>MAGDA: Szendrei… maga megint olyan szerepet játszott, amit
senkisem osztott ki magának. <span class="pagenum"><a name=
"Page_13" id="Page_13">-13-</a></span></p>
<p>SZENDREI <i>(kapkodva)</i>: Világért se… világért se…</p>
<p>MAGDA: Maga megint a cselédséget exercirozta, Szendrei.</p>
<p>SZENDREI: De igazán… igazán, csak a szobalányt…</p>
<p>MAGDA: Ugy? Csak? A szakácsné holnapra marad, nemde? És az inas
holnaputánra.</p>
<p>SZENDREI: Az inas? Melyik?</p>
<p>MAGDA: Amelyiket holnapután felfogadok. Vagy azután, vagy
amikor, akkor.</p>
<p>SZENDREI: Mért piheg annyira, Magda?</p>
<p>MAGDA: Mert a lift megint nem jár és gyalog kellett feljönnöm a
harmadik emeletre. Máskor ne béreljen nekem lakást a harmadik
emeleten, Szendrei, főparancsnok ur.</p>
<p>SZENDREI: Megint csufolódik.</p>
<p>MAGDA: Nem csufolódom. Hazajövök egy órácskára, két előadás
közt, még gőzölög a fejem és már itt van Szendrei. Ki ő? Atyám?
Nem. Gyámom? Nem. Férjem? Nem. Szeretőm? Nem.</p>
<p>SZENDREI: Mindene!</p>
<p>MAGDA: Semmim. A felfedezőm.</p>
<p>SZENDREI: S azóta is rajongó hive, tenyerén hordozója.</p>
<p>MAGDA <i>(idegesen)</i>: Hagyja. Ne hordozzon a tenyerén.
Szivesebben járok autón. A felfedezőm. Na. De valakinek csak fel
kell fedezni az embert, édes barátom. Hányadszor mondjam ezt
magának? <span class="pagenum"><a name="Page_14" id=
"Page_14">-14-</a></span> Ha valahol tűz támad, azt a tüzet mindig
egy valaki veszi észre először s az az egyvalaki szól a
többieknek.</p>
<p>SZENDREI: Magduska… megbocsásson… bocsásson meg… a hasonlat
rossz… Aki a tüzet észreveszi, azért szól a többieknek, hogy
eloltsák. És én azért szóltam, hogy mindenki lássa, hogy mindenki
gyönyörködjék benne és melegedjék mellette.</p>
<p>MAGDA <i>(némileg unatkozva)</i>: No és… és, Szendrei?</p>
<p>SZENDREI: És most mindenki melegedhetik mellette, csak én nem…
Hát igazság ez, Magda? <i>(nagyon szomoru az arca)</i>.</p>
<p>MAGDA: Nem igazság, hanem rágalom, ó atyám, férjem és szeretőm.
Maga tudja, kedves barátom, sőt maga tudja legjobban, hogy a tűz
lobog, lobog, de senkit sem melegit. Istenem… huszonnégy éves
leszek maholnap… nagykoru… és itt-állok egyedül, mint az ujjam…
játszom és fürdöm a dicsőségben… Szerepek, megint uj szerepek…
Gyönyörü! A férfiakat meg sem nézem magam körül Nincs időm.
Meghalok és nem volt időm arra, hogy éljek. Hires nő vagyok és hol
a szerelem? Sehol.</p>
<p>SZENDREI: Elég szomoru.</p>
<p>MAGDA: Nincs csók.</p>
<p>SZENDREI: Legyen.</p>
<p>MAGDA: Ez ismét ajánlkozásnak hangzik. <span class=
"pagenum"><a name="Page_15" id="Page_15">-15-</a></span> Hagyja
Szendrei. Bizza rám, majd ha akarom, mégis lesz.</p>
<p>SZENDREI: Hála istennek!</p>
<p>MAGDA: Ne hálálkodjék… A maga helyzete akkor is reménytelen
lesz. Maga Szendreikém, maga állandóan elfelejti, hogy felesége
van… Várjon, leteszem a gyürüimet… <i>(Bemegy a III. ajtón.)</i>
Elfelejti…</p>
<p>SZENDREI <i>(az ajtó felé fordulva, felelni akar.)</i></p>
<h3><i>Hatodik jelenet.</i></h3>
<p>PAULA <i>(Szendrei felesége, jön a II. ajtón és az ajtóban
megáll)</i>: Imre!</p>
<p>SZENDREI <i>(odanéz)</i>: Kérlek… Mi az? Mindig akkor zavarsz,
mikor a legjobban el vagyok foglalva…</p>
<p>PAULA <i>(szelid szemrehányással)</i>: Itthon vagy és még haza
sem jöttél…</p>
<p>SZENDREI: Jó, jó. Majd máskor harsonákat küldök magam előtt,
mint a Sekszpir-darabokban, hogy bejelentsék az érkezésemet…</p>
<p>PAULA: Ó… azt nem muszáj…</p>
<p>SZENDREI: Pedig azt hittem, hogy muszáj… De ne zavarj,
kérlek…</p>
<p>PAULA: Világért se akartalak…</p>
<p>SZENDREI: Az uj szerep… tudod… azt tanulmányozzuk…</p>
<p>PAULA: De hazajössz vacsorázni? <span class="pagenum"><a name=
"Page_16" id="Page_16">-16-</a></span></p>
<p>SZENDREI: Haza… haza… majd!… tedd félre…</p>
<p>PAULA: Olyan van, amit nem lehet félretenni.</p>
<p>SZENDREI. Olyan nincs. Mindent félre lehet tenni. A
legtehetségesebb embert is. Engem már hónapok óta félretesz az
igazgató…</p>
<p>PAULA. De kihül…</p>
<p>SZENDREI: Én is kihülök, mégis félretesznek.</p>
<p>PAULA: Hiszen fáj is neked.</p>
<p>SZENDREI: A vacsora nem olyan érzékeny, mint én.</p>
<p>PAULA: De nagyon jó vacsoránk van…</p>
<p>SZENDREI: Én is nagyon jó szinész vagyok. Csak erigy, erigy,
kérlek, csak erigy…</p>
<p>PAULA: Megyek már… <i>(kimegy a II. ajtón.)</i></p>
<p>SZENDREI <i>(utánanéz)</i>: Ez is folyton a gyomromban keresi a
szivemet és csodálkozik, ha nem találja meg.</p>
<h3><i>Hetedik jelenet.</i></h3>
<p>MAGDA <i>(kijön az ajtón és folytatja, ahol az imént
abbahagyta)</i>: Maga, Szendrei, állandóan elfelejti, hogy felesége
van…</p>
<p>SZENDREI <i>(sóhajt)</i>: Dehogy felejtem el.</p>
<p>MAGDA: És azt is elfelejti, hogy mestersége szerint szinész,
szakmája szerint: hősszerelmes. Nem tartok semmilyen nőről
kevesebbet, mint az olyanról, aki egy hősszerelmesnek esik
áldozatul. <span class="pagenum"><a name="Page_17" id=
"Page_17">-17-</a></span> Aki beugrik a kifestett arcnak, a puder
és a pirositó enyhe keverékének, s az édes bajusznak, ami a
szinházi fodrász tulajdona. Mindezt pedig azért mondom kedves
Szendrei, mert látom, hogy maga négy év óta, a gyámkodás ürügye
alatt, énrám vár… Folyton egy házban lakunk, és maga ugy tesz,
mintha a feleségével őriztetne. De közben közel sem engedi hozzám
azt a jó asszonyt, a barátnőmet.</p>
<p>SZENDREI: Nem igy van, nem igy van!</p>
<p>MAGDA: De igy van. Maga hálára számit. Szendrei. Azt várja, hogy
kitör a hála. Fölfedezett, köszönöm. Elinditott a sinen, amin
mehetek előre, köszönöm. Megyek is, de maga fut utánam, mert azt
hiszi, hogy a hálát végül mégis csak inkasszálni lehet. Hát nem
lehet, Szendrei, abszolute nem lehet. Ugy érzem, máris tulsok hála
volt, hogy árnyékomnak szerződtettem.</p>
<p>SZENDREI <i>(szomoruan)</i>: Csak tűr.</p>
<p>MAGDA: Vagy türöm… Mindegy. Kifelé a legrosszabb látszatoknak
teszem ki magamat. Borzasztó, hogy a világ azt hiheti rólam, hogy
egy amorózó – egy amorózó! – a szeretőm! <i>(Fölkel és
csenget.)</i></p>
<p>SZENDREI: Mit parancsol?</p>
<p>MAGDA <i>(gunyosan)</i>: Behozatom szerény „estebédemet“.</p>
<p>SZENDREI: Honnan tudja, hogy szerény?</p>
<p>MAGDA: Onnan, hogy a szalónban teritettek. <span class=
"pagenum"><a name="Page_18" id="Page_18">-18-</a></span> Hideg
vacsora és a szalón, ezek együttjárnak a mi közös
háztartásunkban.</p>
<p>SZENDREI <i>(bizonytalanul)</i>: Menjek?</p>
<p>MAGDA <i>(kedvesen)</i>: Miattam akár maradhat is.</p>
<p>SZOBALÁNY <i>(jön a II. ajtón és teát hoz)</i>.</p>
<p>MAGDA: Mi van, Katinka?</p>
<p>SZOBALÁNY: Tea és felvágott.</p>
<p>MAGDA: Na látja, majordómusz ur, inkább arról gondoskodnék, hogy
ne tömjenek minden vasárnap sonkával meg párizsival. <i>(Szobalány
kimegy.)</i></p>
<p>SZENDREI: Nem bizott meg vele.</p>
<p>MAGDA: Hát egyébbel megbiztam? Az egész ügyvédi kamarában nincs
egy olyan fogadatlan prókátor, mint maga.</p>
<p>SZOBALÁNY <i>(bejön, hozza a felvágottat)</i>.</p>
<p>SZENDREI <i>(a szájára teszi a mutatóujját és könyörgő arcot
vág, hogy Magda ne beszéljen)</i>.</p>
<p>MAGDA <i>(jókedvüen)</i>: Az illető ugysem tudja, miről van
szó.</p>
<p>SZENDREI: Az illető tudja.</p>
<p>MAGDA: Nem beszélhetek franciául.</p>
<p>SZENDREI: Miért ne?</p>
<p>MAGDA: Mert maga nem értené.</p>
<p>SZENDREI: Németül.</p>
<p>MAGDA: Németül az illető jobban tud, mint mi ketten együtt.</p>
<p>SZOBALÁNY <i>(kiment)</i>. <span class="pagenum"><a name=
"Page_19" id="Page_19">-19-</a></span></p>
<p>MAGDA: Igaz is? És maga? Maga otthon vacsorázik?</p>
<p>SZENDREI <i>(akadozva)</i>: Nem… Paula ma nem főzött… el is ment
vizitbe…</p>
<p>MAGDA: Akkor tartson velem. Kérek még egy teritéket.</p>
<p>SZENDREI: Nem kell. Már itt van.</p>
<p>MAGDA <i>(vidáman)</i>: Nini. Csakugyan. Látja, látja, ez az én
helyzetem. Szendrei megint meghivta magát vacsorára. A páros
napokon itt vacsorázik. Viszont a páratlan napokon itt ebédel.</p>
<p>SZENDREI: De Magda… én nem hittam meg magamat…</p>
<p>MAGDA: És a teriték?</p>
<p>SZENDREI: A szobalány tette föl előre…</p>
<p>MAGDA: Még rosszabb. Már a szobalány is összead bennünket.
<i>(Az arcához nyul)</i>. Egy kis festék, ugy látszik az arcomon
maradt. <i>(Elindul a háló felé)</i>. Addig kitöltheti a teát, hogy
a sokféle minősége mellett még háziasszonynak is érezhesse magát…
<i>(Bemegy III.)</i></p>
<p>SZENDREI <i>(gyorsan a csengőhöz ugrik, látszik, hogy
idegességében kétszer nyomja meg a csengőt)</i></p>
<p class="center"><i>(Kis szünet)</i>. <span class=
"pagenum"><a name="Page_20" id="Page_20">-20-</a></span></p>
<h3><i>Nyolcadik jelenet.</i></h3>
<p>SZAKÁCSNÉ <i>(bal II)</i>: Tetszik?</p>
<p>SZENDREI: Mért jött be maga?</p>
<p>SZAKÁCSNÉ: Mert kettőt tetszett csöngetni. Egy: az szobalány.
Kettő: az szakácsné. Három: hogy vizet hozzunk. Négy: hogy
kenyeret. Tetszik tudni.</p>
<p>SZENDREI <i>(boszusan)</i>: Nem tetszik tudni.</p>
<p>SZAKÁCSNÉ <i>(harapósan)</i>: Pedig tudhatná a nagyságos ur.</p>
<p>SZENDREI <i>(szórakozottan)</i>: Miért?</p>
<p>SZAKÁCSNÉ: Mert régebben szolgál a háznál, mint én.</p>
<p>SZENDREI <i>(mintha nem venné észre a gorombaságot)</i>: Nem az
a kérdés. Hanem, hogy mért van ma hideg felvágott?</p>
<p>SZAKÁCSNÉ: Meleg vacsora van.</p>
<p>SZENDREI: Hol?</p>
<p>SZAKÁCSNÉ: Odaát, a nagyságos uréknál.</p>
<p>SZENDREI <i>(lenyeli a gorombaságot)</i>: De itt?</p>
<p>SZAKÁCSNÉ: Itt vasárnap van.</p>
<p>SZENDREI: Ez az egész?</p>
<p>SZAKÁCSNÉ: Ez. Vasárnap csak ott van meleg vacsora, ahol az
asszony maga főz.</p>
<p>SZENDREI: Másutt nincs?</p>
<p>SZAKÁCSNÉ: Nincs. A királynál se.</p>
<p>SZENDREI: Ott sincs? <span class="pagenum"><a name="Page_21" id=
"Page_21">-21-</a></span></p>
<p>SZAKÁCSNÉ <i>(makacsul)</i>: Ott se.</p>
<p>SZENDREI: Kitünő. Beavatott körökből jelentik.</p>
<p>SZAKÁCSNÉ: Elég szép tőlem, hogy itthon ülök, mikor sétálni is
mehetnék…</p>
<p>SZENDREI Hová?</p>
<p>SZAKÁCSNÉ <i>(kurtán)</i>: Az orrom után.</p>
<p>MAGDA <i>(bejön, simogatja az arcát, mint aki mosakodott)</i>:
Juli, kimehet.</p>
<p>SZAKÁCSNÉ: <i>(el bal II.)</i></p>
<p>MAGDA: Szendrei, mért kezd velük, hiszen mindig maga huzza a
rövidebbet?</p>
<p>SZENDREI: Jó, jó… majd én megtanitom őket!</p>
<p>MAGDA: Hagyja. Inkább üljön le vendéglátó asztalomhoz és egyék.
És a tea?</p>
<p><i>(Az asztalkához ülnek, Szendrei gyorsan kitölti a
teát.)</i></p>
<p>SZENDREI: Parancsol egy szelet sonkát?</p>
<p>MAGDA: Kérek háznagy ur.</p>
<p>SZENDREI: Kenyeret vagy kiflit?</p>
<p>MAGDA: Amit ön ad, kedves gazda.</p>
<p>SZENDREI: Ásványvizet, vagy egy pohár borocskát?</p>
<p>MAGDA: Vizet, édes pincemesterem.</p>
<p class="center"><i>(Kis szünet. Magda nem eszik.)</i>
<span class="pagenum"><a name="Page_22" id=
"Page_22">-22-</a></span></p>
<p>SZENDREI: Mért nem eszik?</p>
<p>MAGDA: Nem vagyok éhes.</p>
<p>SZENDREI: Mért nem iszik?</p>
<p>MAGDA: Nem vagyok szomjas.</p>
<p>SZENDREI: Hát akkor… <i>(nem tud mit mondani.)</i></p>
<p>MAGDA: Unom magamat, Szendrei. És mért unom magamat? Mert unom
magát…</p>
<p>SZENDREI <i>(nagyon szerényre huzza össze magát.)</i></p>
<p>MAGDA: Szendrei, kenyeres pajtásom, a maga órái meg vannak
számlálva…</p>
<p class="center"><i>(Kint csengetés.)</i></p>
<p>SZENDREI <i>(nem figyel a csengetésre)</i>: Nem mondhatja ezt
komolyan…</p>
<p>MAGDA: Kit hoz az ördög? Mit akarnak tőlem? Mit akarhatnak még
tőlem egy délutáni és egy esti előadás közt, vasárnap!</p>
<p>SZENDREI: Az a sürgős ember lesz.</p>
<p>MAGDA: Az a…? Melyik?</p>
<p>SZENDREI: El is felejtettem megmondani.</p>
<p>SZOBALÁNY <i>(bejön az előszoba felől)</i>: Az az ur van itt,
aki az előbb itt volt.</p>
<p>MAGDA: Szendrei! talán ahelyett, hogy itt ostobaságokat
beszéltünk oda-vissza, inkább megmondta volna, hogy kerestek.</p>
<p>SZOBALÁNY: Itt a névjegye. <i>(Odaadja.)</i> <span class=
"pagenum"><a name="Page_23" id="Page_23">-23-</a></span></p>
<p>MAGDA <i>(elveszi a névjegyet és olvassa)</i>: Lehotai Emil. Na,
most sokat tudok. Furcsák ezek a civil-emberek.</p>
<p>SZENDREI: Furcsák.</p>
<p>MAGDA: Miért?</p>
<p>SZENDREI: Nem tudom.</p>
<p>MAGDA: Na látja. Azért furcsák, mert ráteszik egy névjegyre a
nevüket s azt hiszik, hogy ezzel már minden felvilágositást
megadtak a személyükről.</p>
<p>SZENDREI: Igen.</p>
<p>MAGDA: Ne helyeseljen. Nem tudja, hogy mit gondolok. Hiszen azt
se tudja, amit maga gondol.</p>
<p>SZENDREI: Igen.</p>
<p>MAGDA: Egy ilyen civil-ember névjegyén annak is rajta kellene
állni, hogy micsoda, hol született, hány éves…</p>
<p>SZENDREI: Mikor halt meg.</p>
<p>MAGDA: És még akkor sem tudna az ember semmit. Különben egyre
megy. Nem fogadom Lehotai urat. <i>(A szobalányhoz)</i>. Mondja
meg, hogy nagyon sajnálom, két előadás közt vagyok. Fáradt és
ideges. Legyen szerencsém holnap.</p>
<p>SZOBALÁNY: Igenis. <i>(kimegy I.)</i></p>
<p>SZENDREI: Már az előbb is itt volt.</p>
<p>MAGDA: Itt? és a ház ura fogadta. Nemde? Mert a ház ura a
vendégeimet is fogadja?</p>
<p>SZENDREI: Ugyan, Magda! Vendég? Egy ismeretlen ur! <span class=
"pagenum"><a name="Page_24" id="Page_24">-24-</a></span></p>
<p>MAGDA: Nem ismeretlen <i>(fölveszi a névjegyet)</i> Lehotainak
hivják.</p>
<p>SZENDREI: Maga mondta, hogy ez kevés.</p>
<p>MAGDA: Nekem. Magának elég.</p>
<p>SZENDREI: Én csak megmondtam neki, amit az imént maga is: két
előadás, fáradt, ideges… nem fogadhatja…</p>
<p>MAGDA: Akkor fogadom.</p>
<p>SZENDREI: Azért is?</p>
<p>MAGDA: Azért is.</p>
<p>SZOBALÁNY <i>(jön I)</i>: A nagyságos ur igen kéri a
kisasszonyt, hogy, ha csak egy lehetőség van, fogadja.</p>
<p>MAGDA: Vezesse a dohányzóba.</p>
<p>SZOBALÁNY: Nem lehet. Az uj szerep ruhái vannak a székeken, meg
a sezlongon.</p>
<p>MAGDA: Akkor ide. Van egy lehetőség, ugy-e, Szendrei? És az ugy
hangzik, hogy maga legyen szives hazasétálni. Katinka, hamar szedd
le ezt a kis asztalt, gyere vissza és vezesd be azt az urat.</p>
<p>SZOBALÁNY: Igenis <i>(gyorsan szedi az asztalt)</i>.</p>
<p>MAGDA: Katinka, mehetsz. <i>(Szobalány ki II.)</i> Szendrei
mehet. Indulás, drága gyámom.</p>
<p>SZENDREI: Igazán nem maradhatok?</p>
<p>MAGDA: A szinész müvészete nem maradandó! Nem maradhat. Pá.</p>
<p>SZENDREI: <i>(lehorgasztott fejjel megy II. felé.)</i></p>
<p>MAGDA: Pá. <span class="pagenum"><a name="Page_25" id=
"Page_25">-25-</a></span></p>
<p>SZENDREI <i>(találkozik a szobalánynyal, sziszegve)</i>:
Dolgozik az ötös, mi?</p>
<p>SZOBALÁNY: <i>(II. felől átmegy I. felé.)</i></p>
<p>MAGDA: <i>(Megigazitja a frizuráját.)</i></p>
<p>SZOBALÁNY: <i>(kivül nyitja az ajtót, ő maga nem jön be,
bebocsátja Lehotait.)</i></p>
<h3><i>Tizedik jelenet.</i></h3>
<p>LEHOTAI <i>(bejön, meghajtja magát)</i>: Kezét csókolom,
nagyságos asszonyom.</p>
<p>MAGDA: Kedves jó uram, nem haragszik, ha őszinte vagyok?</p>
<p>LEHOTAI: Lekötelez.</p>
<p>MAGDA: Még azt sem tudom, mondjam-e önnek, hogy foglaljon
helyet. Nem akartam fogadni, ugy-e bár? ön azonban ragaszkodott
hozzá.</p>
<p>LEHOTAI: Megbocsájt… igen sürgős, fontos ügyben…</p>
<p>MAGDA: Igen, igen… De ma a rendesnél is kimerültebb és
rosszabbkedvü vagyok…</p>
<p>LEHOTAI: Nagyságos asszonyom, ha a dolog nem volna igazán
életbevágó…</p>
<p>MAGDA: Éppen ezért megkérem, halasszuk holnapra talán. A kegyed
érdekében mondom, kedves… <i>(keresi a nevet, a névjegy után
nyul)</i>.</p>
<p>LEHOTAI <i>(szerényen)</i>: Lehotai.</p>
<p>MAGDA:… Lehotai ur. Holnap délután szivesen állok
rendelkezésére. Nagyon kérem, ha lehet… Ha lehetne… Holnap.
<span class="pagenum"><a name="Page_26" id=
"Page_26">-26-</a></span></p>
<p>LEHOTAI: Megbocsát, nagyságos asszonyom. Lehetetlen. Vakmerőség,
hogy feljöttem háborgatni önt, vakmerőség, hogy ragaszkodom ahhoz,
hogy fogadjon s még nagyobb vakmerőség, hogy mikor ön ilyen kedves
kérést intéz hozzám, azt felelem rá, hogy lehetetlen. Elnézést
kérek, a halmozott illetlenségért. Az ügy fontossága…</p>
<p>MAGDA: Kérem. Ön tudja. Foglaljon helyet.</p>
<p>LEHOTAI: Nagyságos asszonyom… A legnagyobb, a legkinosabb
zavarban vagyok… Nem vagyok már fiatal ember…</p>
<p>MAGDA <i>(ránéz)</i>: Nem öreg.</p>
<p>LEHOTAI:… mindamellett az első percekben ugy viselkedem, mint
egy gyerek, akire virgács vár, vagy egy diák, aki professzor előtt
áll.</p>
<p>MAGDA: Csak az első percekben? Azután nem?</p>
<p>LEHOTAI <i>(szerényen)</i>: Legalább ugy remélem… Nagyságos
asszonyom, olyan okosnak és megértőnek mutatkozott már eddig is,
hogy ugy érzem, ki fog segiteni a zavaromból.</p>
<p>MAGDA: Jó. Akkor üljön le, először. Másodszor ne szólitson
nagyságos asszonynak, mert nem vagyok asszony. Leány vagyok.
Viszont igaza van, ha nem akar kisasszonynak szólitani, mert az a
szobalányom cime. Tudja mit?</p>
<p>LEHOTAI: Parancsoljon.</p>
<p>MAGDA: Szólitson kegyednek, önnek, magának, vagy ne szólitson
sehogy. Ez a legegyszerübb. <span class="pagenum"><a name="Page_27"
id="Page_27">-27-</a></span></p>
<p>LEHOTAI: Igen… A legegyszerübb… Igen… arra akartam megkérni,
nagyon szépen megkérni, hogy egy negyed óra mulva, mikor már
elmondtam, amiért idejöttem, ne kergessen ki.</p>
<p>MAGDA: Ejnye… de furcsa. Ne kergessem ki?</p>
<p>LEHOTAI: Igen… azt kérem.</p>
<p>MAGDA: Hát azt hiszi, ki fogom kergetni?</p>
<p>LEHOTAI: Ki, biztosan.</p>
<p>MAGDA: Különös. Ezennel megigérem Önnek, hogy nem kergetem
ki.</p>
<p>LEHOTAI: Köszönöm. És még arra is meg kell kérnem, hogy abból,
amit mi ketten most beszélni fogunk, senkise tudjon meg, soha,
egyetlen igét se.</p>
<p>MAGDA: Érdekes. Vasárnap délután, két előadás közt, eljön hozzám
valaki, nem engedi elküldetni magát… Bejelenti, hogy olyan dolgokat
fog mondani, amikért kikergetem… És aztán titoktartási esküt tétet
velem. Érdekes. Az esküt leteszem.</p>
<p>LEHOTAI: Ezt… ezt… engedje meg… komolyan veszem.</p>
<p>MAGDA: Komolyan is teszem. Mindig komoly vagyok; ha nevetek,
akkor a legkomolyabb.</p>
<p>LEHOTAI: Én… Én most ugy beszélek Önnel, nem mint egy nővel,
hanem ugy, mintha férfival beszélnék… uriemberrel. Nem is ugy… mint
a gyóntatómmal… olyan sulyos és bünös <span class=
"pagenum"><a name="Page_28" id="Page_28">-28-</a></span> és csunya
dolgokat mondok el… Kérem… Legyen türelemmel…</p>
<p>MAGDA <i>(bólint)</i>.</p>
<p>LEHOTAI: És tekintsen régi barátjának… vegye ugy, mintha
gyerekkora óta ismerne…</p>
<p>MAGDA: Legyen nyugodt. Barátomnak tekinthetem. Olyan kevés
barátom van.</p>
<p>LEHOTAI: Köszönöm. Akkor engedje meg, hogy hirtelen, behunyt
szemmel, ahogy veszedelmes árkot szoktak átugrani, megmondjam, hogy
van ebben a városban egy nő, aki meglepően hasonlit kegyedhez, a
haja szine, az arca, a termete, a járása… s az a nő…</p>
<p>MAGDA: Az ön szeretője?</p>
<p>LEHOTAI: Az. Hálás vagyok, hogy megkimélt a szó kimondásától.
Férfinak égeti a száját.</p>
<p>MAGDA: Tudom, barátom. Van egy olyan nő, magam is ismerem. Az
ilyesmit mint kedves csemegét tálalják fel a művésznő ismerősei.
Beszéltem is vele.</p>
<p>LEHOTAI: Megbocsát, megbocsát… lehetetlen. Ha igy volna, nekem
tudnom kellene róla.</p>
<p>MAGDA: Pedig igy van. Beszéltem vele abban a virágos boltban,
ahol a kislány eladó-mamzell. De ön, ugylátszik, nem nézett a
szemébe… elég csodálatos. Vagy az enyémbe nem nézett. Annak a
kislánynak kék szeme van… az enyém barna.</p>
<p>LEHOTAI: Nem, nem, nem, az én asszonyomnak is barna a szeme.
Asszony. Férjes nő. Bocsásson <span class="pagenum"><a name=
"Page_29" id="Page_29">-29-</a></span> meg, hogy folytatom a csuf
indiszkréciót. Egy nagyrangu államtisztviselőnek, arisztokratának,
a felesége.</p>
<p>MAGDA: Méltóságos asszony?</p>
<p>LEHOTAI: Kegyelmes.</p>
<p>MAGDA: Szép?</p>
<p>LEHOTAI: Nézzen a tükörbe.</p>
<p>MAGDA: Kedves?</p>
<p>LEHOTAI: Nekem sokáig a legkedvesebb volt.</p>
<p>MAGDA: Nem merek kérdezni tovább… Nem tudom, nem lépem-e át a
határokat, amiket ön, aki régi jóbarátom ugyan, de akit mégis ma
láttam először, engedélyez számomra.</p>
<p>LEHOTAI: Ezer, ezer bocsánat. Én most egy szerelemről beszélek,
ami önt nem érdekli…</p>
<p>MAGDA: A szerelem mindenkit érdekel.</p>
<p>LEHOTAI: S főként egy szerelemről, amiből önre csak kinos
kényelmetlenség… De ezt hagyjuk későbbre.</p>
<p>MAGDA: Hogy hivják azt az asszonyt? Csak a keresztnevét
kérdem.</p>
<p>LEHOTAI: Margit a neve. De a másik nevét is meg fogja tudni.
Mert ahhoz, amit még mondanom kell, önnek ismerni kell az összes
adatokat… Margit a neve. Két gyönyörü gyereke van… Mondja,
folytathatom? Nem rettenetes, hogy ilyeneket mondok?</p>
<p>MAGDA: Rettenetes. De ön tudja, hogy mért mondja, folytassa.
<span class="pagenum"><a name="Page_30" id=
"Page_30">-30-</a></span></p>
<p>LEHOTAI: Három esztendeje, hogy egymásra akadtunk… és… és…
megszerettük egymást… Kérem, nagyon kérem, ne gondoljon szaladó,
léha és ostoba szeretkezésre.</p>
<p>MAGDA: Nem gondolok. Szerelemre gondolok.</p>
<p>LEHOTAI: Igazi, vad és bolond szerelemre. Mikor a férfi elveszti
az eszét, ha két lépésről megérzi a nő hajának az illatát, vagy
meglátja a csipője ringását, vagy meghallja a hangjának zengését,
mikor tele van azzal a nővel, csordultig tele… mikor, mikor szeret…
És mikor a nő nem tud magáról, nem a világról, csak szédül és
összeroskad és mindig a férfi karjába roskad…</p>
<p>MAGDA: Igen… igen… értem…</p>
<p>LEHOTAI: Hiszen tudja, vagy ha nem tudja, hallott róla, hogy van
ugy, hogy két ember, aki sohase hallott egymásról, egyszerre csak
találkozik, egymásra néz, kigyullad, összefonódik, megörül és ég,
ég, csodálatosan, gyönyörüen, halálosan. Van ugy…</p>
<p>MAGDA: Van ugy… Maga… maga barátom nagyon szépen beszél a
szerelemről.</p>
<p>LEHOTAI: Az én asszonyom, az én édes, szép asszonyom, aki csak
abban különbözik kegyedtől, hogy csendes, halk és álmodó
asszony…</p>
<p>MAGDA: Honnan tudja, hogy én másmilyen vagyok?</p>
<p>LEHOTAI: A szinpadról. <span class="pagenum"><a name="Page_31"
id="Page_31">-31-</a></span></p>
<p>MAGDA: Á! a szinpad. <i>(tagadóan rázza a fejét)</i>. Mondja
tovább.</p>
<p>LEHOTAI: Az én asszonyom rám bizta vakon az életét, jött utánam,
amerre vittem és nem kérdezte, mi lesz, mi a vége… csak szeretett,
ahogy és is csak szerettem…</p>
<p>MAGDA: Különös… olyan különös… egy férfi, akit sohase láttam…
itt van, beszél velem… elbódultan mondja, hogy hogyan szeret,
hogyan imád… egy másik nőt… egy másikat, aki olyan, mint én vagyok…
különös. De mondja tovább. Ne törődjön velem. Nyilván van ez még
tovább is Ha nem volna, ezt sem mondta volna el.</p>
<p>LEHOTAI: Köszönöm, hogy ilyen szépen gondolkodik rólam, akit nem
is ismer.</p>
<p>MAGDA: Már ismerem… egy kicsit… mondja tovább.</p>
<p>LEHOTAI: Csaknem három esztendeig tartott ez a gyönyörü
szerelem, amig el nem kezdett lehülni, meghiggadni, elcsöndesedni.
S talán ennek következtében lettem én vigyázatlanabb… De tény, hogy
megláttak bennünket…</p>
<p>MAGDA: A férj?</p>
<p>LEHOTAI: Előbb nem a férj. Valaki más, nem tudom ki, aki irt a
férjnek.</p>
<p>MAGDA: Névtelen levelet?</p>
<p>LEHOTAI: Azt.</p>
<p>MAGDA: A férj ugy-e eldobta a levelet?</p>
<p>LEHOTAI: De előbb megmutatta nékem. <span class=
"pagenum"><a name="Page_32" id="Page_32">-32-</a></span></p>
<p>MAGDA: A férj eszerint barátja Önnek?</p>
<p>LEHOTAI: Az. Csendes ember, gőgös, hivatalember, de veszedelmes
ember. Szikár, konok, rossz ember. Nagyon megijedtem.</p>
<p>MAGDA: Fél tőle?</p>
<p>LEHOTAI: Nem félek.</p>
<p>MAGDA: Akkor miért ijedt meg?</p>
<p>LEHOTAI: Mert félek tőle.</p>
<p>MAGDA: Fél? Nem fél?</p>
<p>LEHOTAI: Nem félek magam miatt, de félek az én asszonyom
miatt.</p>
<p>MAGDA: Nem a magáé! Az övé!</p>
<p>LEHOTAI: Nem volt az övé! Az enyém volt.</p>
<p>MAGDA: A nő azé, aki elvette.</p>
<p>LEHOTAI: A nő azé, akinek adta magát. Neki: a felesége. Nekem:
két esztendeig az életem. De a férj ragaszkodnék a tulajdonjoghoz
és ha megtudná, hogy az enyém volt, ami az övé, elpusztitaná az
asszonyt. Nyugodt ember, rossz ember, azt hinné, hogy joga van
hozzá.</p>
<p>MAGDA: Van.</p>
<p>LEHOTAI: Nincs. De mégis megtenné. Elpusztitaná a nőt, aki nem
is tehet semmiről. Aki akaratlan és ártatlan volt, mint a
gyerek.</p>
<p>MAGDA: Ártatlan… barátom… kicsit ferdén látja a helyzetet.</p>
<p>LEHOTAI: Elpusztitaná! Ez döbbentett meg már akkor, mikor a
névtelen levelet megmutatta és nagyon rosszizüen nevetett.
<span class="pagenum"><a name="Page_33" id=
"Page_33">-33-</a></span></p>
<p>MAGDA: Nevetett?</p>
<p>LEHOTAI: Nevetett.</p>
<p class="center"><i>(Szünet.)</i></p>
<p>MAGDA: Mért nem folytatja?</p>
<p>LEHOTAI: Félek attól, amit mondani fogok. És öntől.</p>
<p>MAGDA: Szép, hogy bevallja. De ne féljen.</p>
<p>LEHOTAI: Megpróbálom… mert… most… tudja… ez a legnehezebb.</p>
<p>MAGDA: Folytassa. Most kezd nagyon érdekes lenni. Eddig csak
szép volt.</p>
<p>LEHOTAI: Igen. De most csunya lesz. Innen kezdve ön is… Ott
hagytam el ugy-e, hogy…</p>
<p>MAGDA: A névtelen levél…</p>
<p>LEHOTAI: Igen. De az már régen elmult… Tegnap azután, mikor
fentvoltam náluk, az asszony nem volt bent a szobában, a férj a
vállamra tette a kezét és azt mondta: „A feleségem a szeretőd“. „De
öregem…“ „Hogy beszélhetsz ilyet, amig…“ „Láttalak benneteket.“
„Minket?“ „Titeket, közelről, husz lépésről, de ti egész vakok
vagytok, nem láttatok. A feleségem volt.“ „Nem az volt.“ „Az volt,
én magam láttam. Az arcát is láttam.“ Én… én rekedten röhögtem,
nincs rá más szó, rekedten röhögtem… és azt mondtam…</p>
<p>MAGDA: Mit mondott?</p>
<p class="center"><i>(Innen a jelenet egész vontatott.)</i>
<span class="pagenum"><a name="Page_34" id=
"Page_34">-34-</a></span></p>
<p>LEHOTAI: Azt mondtam, hogy nem a felesége volt.</p>
<p>MAGDA: Igen, igen… Ezt már hallottam.</p>
<p>LEHOTAI: Hogy tévedt, tévedt!</p>
<p>MAGDA: Ezt is képzeltem.</p>
<p>LEHOTAI: Nem a felesége volt.</p>
<p>MAGDA: Hanem?</p>
<p>LEHOTAI: Hanem… <i>(Kinos pauza.)</i></p>
<p>MAGDA: Hanem én?</p>
<p>LEHOTAI: Ön <i>(Kimeredt szemmel néz rá. Szünet.)</i></p>
<p>MAGDA: Ezt mondta?!</p>
<p>LEHOTAI: Ezt.</p>
<p>MAGDA: Ezt mondta?!</p>
<p>LEHOTAI: Ezt.</p>
<p>MAGDA <i>(izgatottan)</i>: Hogy merte?</p>
<p>LEHOTAI: Egy… egy asszony élete… becsülete…</p>
<p>MAGDA <i>(növekvő izgalommal)</i>: Ember! hogy merte! Ki az az
asszony!</p>
<p>LEHOTAI <i>(csendesen)</i>: Az az asszony, akit szerettem.</p>
<p>MAGDA <i>(nagy izgalommal)</i>: A maga szeretője, a maga
kegyelmes szeretője. Ki az? Mit tudom én. Egy férjes asszony, aki
megcsalja az urát. Annak a becsülete. Hol van az? Egy budai
legénylakásban, mi? egy szőnyeges kereveten, mi? vagy a fehér
medvebőrön, ami a kandalló előtt fekszik. Ott? Mindenütt, ahol
ölelkezni lehet. Ahol forrni lehet <span class="pagenum"><a name=
"Page_35" id="Page_35">-35-</a></span> ugy-e? Mert forrni jó,
tüzelni, égni lobogni, mert az is jó.</p>
<p>LEHOTAI: Kérem, kérem, könyörgöm, ne mondjon ilyen iszonyu
dolgokat.</p>
<p>MAGDA: Hallgasson. Ne védje az asszonyát. Engem ki véd meg? Az
én becsületemnek hol a lovagja? Mondja! <i>(Meg fogja elül a
kabátjánál)</i>. És hol az én becsületem! Mi? Az sehol sincs? Hogy
merte!?</p>
<p>LEHOTAI: Az istenért, csillapodjék!</p>
<p>MAGDA: Nekem nincs becsületem? nekem, aki husz esztendős vagyok,
szereplő, szép, hires, divatos, aki mindent tudok, mert a szerelem
csatornái mellett élek és tiszta vagyok, lány vagyok, lányabb, mint
a maga asszonya, mielőtt nászéjszakára cipelték… Hát az én
becsületemet akármelyik jöttment felhasználhatja… Akármelyik. Ki?
Lehotai!… A szeretője becsületének a kifoltozására!</p>
<p>LEHOTAI: Igy kellett… A helyzet… a kinos pillanat.</p>
<p>MAGDA <i>(magánkivül)</i>: Hiszen akkor… akkor minden személy,
akinek fitos az orra, akiben egy vonás van az én arcomból,
mindegyik az én nevemet dobja oda, valahányszor egy savanyu csókon
rajtacsipik. És én, a szinésznő, aki fürödhetném a szerelemben, de
ugy élek, mint a klastrom apácája, én hiába vagyok fehér, tiszta és
szent, mindenki engem ölel és az én testembe törli az ajakát.
<i>(Összerázkódik.)</i> Hogy merte! <span class="pagenum"><a name=
"Page_36" id="Page_36">-36-</a></span></p>
<p>LEHOTAI: Belátom és térdenállva…</p>
<p>MAGDA: Nem látja be. Mondja: hogyan kerülhetek én olyan
helyzetbe, hogy egy idegen embertől, akit ma látok először, akiről
egy félóra előtt még azt sem tudtam, hogy a világon van, ilyeneket
kelljen végighallgatnom, hogy egy ismeretlennek ilyeneket kelljen
mondanom?! A lányságommal kérkednem? Kirakatba tennem az
ártatlanságomat, az érintetlenségemet!</p>
<p>LEHOTAI: Ami elégtételt én adhatok…</p>
<p>MAGDA <i>(nem engedi beszélni)</i>: Honnan? hogyan? És ha itt
előttem főbelövi magát és ha megirja annak az embernek, hogy
hazudott, akkor is… ki hiszi el? Ki hiszi most már, hogy
őexellenciája és nem a szinésznő: őnagyméltósága settenkedett fel
egy hátulsó lépcsőn, fütött szobába, férfi ölébe és nem a
szinésznő, akinek ez kenyere. A kegyelmes asszony, akinek két
aranyhaju babája van, ment el egy kis izgalomért, egy kis
csiklandásért Senki urhoz és nem a szinésznő, aki ugy is eljár
Mindenki urhoz? Ki hiszi el? Ki hiszi el? Mit csináljak önnel?</p>
<p>LEHOTAI <i>(csendesen)</i>: Ha tudnám, hogy azzal csilapodnék,
azt mondanám, üssön meg. Férfiasan, ököllel.</p>
<p>MAGDA: Ó, ha férfi volnék, összetörném! De igy?… Nevetne rajtam
otthon, hogy ezt milyen olcsón elintézte. <span class=
"pagenum"><a name="Page_37" id="Page_37">-37-</a></span></p>
<p>LEHOTAI <i>(csendesen)</i>: Nem nevetnék, megérteném.</p>
<p>MAGDA <i>(föl és alá jár)</i>: Mit tegyek önnel? Én, aki nő
vagyok, aki semmit sem tehetek Mit tegyek, mondja, mit tegyek!
<i>(ujra növekvő haraggal.)</i> Már az előbb, mielőtt alkalma lett
volna rám önteni ezt a szennyet… El kellett volna távolitanom. Nem
ismerem!… Nem volt itt!… Valaki elkövetett egy aljasságot a
személyemmel. Nem tudok róla!… Nem hallottam!… De most menjen!
Kikergetem, igenis kikergetem, mert nem tehetek egyebet. Ha férfi
volnék, korbáccsal hajszolnám ki… Ki! Ki innen!</p>
<p>LEHOTAI <i>(fölkel, megy az ajtó felé csendesen)</i>:
Megmondtam, hogy kikerget… és… és… igaza van.</p>
<p>MAGDA: Nem igaz! Ó nem! Ez is olcsó volna! <i>(rákiált.)</i>
Maradjon! <i>(csönget.)</i></p>
<p>LEHOTAI <i>(csendesen)</i>: A cselédeivel dobat ki? Kérem… ugyis
meg kellett alázkodnom azzal, hogy idejöttem… Kérem!</p>
<p>SZOBALÁNY <i>(jön II)</i>: Parancsol a kisasszony?</p>
<p>MAGDA: Erigy át Szendrei urért. Otthon van a lakásán.</p>
<p>SZOBALÁNY: Igenis <i>(el)</i>.</p>
<p>LEHOTAI: Mit akar csinálni az istenért? Ön azt mondta, hogy
maradjak, tehát nem mehetek el. Hiszen én bántottam meg önt… s ön
most tönkretesz egy asszonyt, aki nem bántotta… <span class=
"pagenum"><a name="Page_38" id="Page_38">-38-</a></span></p>
<p>MAGDA <i>(élesen)</i>: Bántott a szeretője! Én nem tehetek
semmit… de egy férfi elé állitom önt… az… az… agyonverheti.</p>
<p>LEHOTAI: Könyörgöm… engedje meg, hogy elmenjek… mielőtt egy
harmadik személyt is belevon… amibe nekem sem lett volna szabad önt
belevonnom… legyen irgalmas…</p>
<p>MAGDA: Nem leszek.</p>
<p>LEHOTAI: Megesküdt, hogy titokban tartja… mindenre kérem, ami
szent ön előtt… hadd megyek el!…</p>
<p>MAGDA: Ha férfi, itt marad.</p>
<p>LEHOTAI: Esedezem!</p>
<p>MAGDA: Ne könyörögjön!</p>
<p>LEHOTAI: Nincs jogom tönkretenni azt az asszonyt… botránnyal
elhozni az urától… nincs jogom.</p>
<p>MAGDA: Mért nincs?</p>
<h3><i>Tizenegyedik jelenet.</i></h3>
<p>SZENDREI <i>(bejön III, áll az ajtóban)</i>.</p>
<p>MAGDA <i>(megismétli a kérdést)</i>: Mért nincs?</p>
<p>LEHOTAI: Mert már nem szeretem.</p>
<p class="center"><i>(Szünet.)</i></p>
<p>SZENDREI: Magduska… hivatott?</p>
<p>MAGDA <i>(kis pauza után)</i>: Igen, hivattam. Idehallgasson.
<span class="pagenum"><a name="Page_39" id=
"Page_39">-39-</a></span> Ez az ur <i>(rámutat és ránéz
Lehotaira)</i>. Ez az ur… Lehotai ur… nagyon fontos dologban…</p>
<p>LEHOTAI <i>(könyörgő arccal néz rá)</i>.</p>
<p>MAGDA: Nagyon fontos dologban jött fel. Azt akarja, hogy a tél
folyamán…</p>
<p>SZENDREI: A tél folyamán?</p>
<p>MAGDA: Igen… a tél folyamán… lépjek fel egy házi szoáréjukon…
ezt akarja? Nemde? <i>(Lehotaira néz erős szemmel.)</i></p>
<p>LEHOTAI <i>(nem felel)</i>.</p>
<p>MAGDA <i>(parancsolóan)</i>: Ezt akarja? Ugy-e?</p>
<p>LEHOTAI: Ezt.</p>
<p>SZENDREI: Magduska… és ezért?</p>
<p>MAGDA: Igen… ezért. A maga tanácsa nélkül, tudja, hogy semmit
sem teszek.</p>
<p>SZENDREI: Nagyon… nagyon megtisztelő.</p>
<p>MAGDA: Én magántársaságokban nem szoktam fellépni, tudja.
Fellépjek? Mondja Szendreikém, fellépjek?</p>
<p>SZENDREI: Fel… le… nem tudom… ahogy gondolja. Ezért
hivatott?</p>
<p>MAGDA: Ezért, Szendreikém. Köszönöm, hogy olyan kedves volt. És
most még a részleteket is meg kell beszélnem Lehotai urral.</p>
<p>SZENDREI: Részleteket?</p>
<p>MAGDA: Igen, azért nem is tartóztatom.</p>
<p>SZENDREI <i>(Magdához)</i>: Magda… <i>(Lehotaihoz)</i> Ajánlom
magamat. <span class="pagenum"><a name="Page_40" id=
"Page_40">-40-</a></span></p>
<h3><i>Tizenkettedik jelenet.</i></h3>
<p>MAGDA <i>(az ajtóig kiséri)</i>: Pá. <i>(Engesztelően)</i>
Jőjjön be este az öltözőmbe <i>(visszajön)</i>.</p>
<p>LEHOTAI: Ön… ön ugy tett, mint a legerősebb férfi <i>(kezet
csókol neki)</i>.</p>
<p>MAGDA: Nem barátom… ugy tettem, mint a leggyöngébb asszony.</p>
<p>LEHOTAI: Akármit tett volna, igaza lett volna.</p>
<p>MAGDA <i>(bizonytalanul)</i>: Nem tudom… talán nem is lett volna
igazam. Mondja: nagyon szereti maga azt az asszonyt?</p>
<p>LEHOTAI: Nagyon szerettem.</p>
<p>MAGDA: És az az asszony olyan mint én?</p>
<p>LEHOTAI: Olyan.</p>
<p>MAGDA: De nem egészen?</p>
<p>LEHOTAI: Most látom, hogy nem egészen.</p>
<p>MAGDA: És elkövette miatta ezt az aljasságot? Elkövette?</p>
<p>LEHOTAI: El.</p>
<p>MAGDA: Mert aljasság?</p>
<p>LEHOTAI: Az. A legnagyobb aljasság.</p>
<p>MAGDA: Hát… látja… ez… ez szép.</p>
<p>LEHOTAI: Szép?</p>
<p>MAGDA: Hogy már azért az asszonyért ilyen aljasságot tud
elkövetni.</p>
<p>LEHOTAI: Azért? <span class="pagenum"><a name="Page_41" id=
"Page_41">-41-</a></span></p>
<p>MAGDA: Azért, aki nem is volt egészen a magáé! Aki a másé volt,
amikor az a más akarta… és most is a másé… aki nem olyan, mint én
vagyok, nem lehet olyan. <i>(Fölkel. Hamar)</i>. De hagyjuk ezt.
Üljön le ujra.</p>
<p>LEHOTAI: <i>(Leül.)</i> Köszönöm.</p>
<p>MAGDA: Biztosan nem azért jött, hogy nekem ezt elmondja?</p>
<p>LEHOTAI: Valóban nem.</p>
<p>MAGDA: Mert ez titokban is maradhatott volna.</p>
<p>LEHOTAI: Csakugyan.</p>
<p>MAGDA: Ennek tehát még folytatása van.</p>
<p>LEHOTAI: Van.</p>
<p>MAGDA: És a folytatásnak még hajmeresztőbbnek kell lennie.</p>
<p>LEHOTAI: Az is. Mikor a férjnek azt mondtam, hogy ön az…</p>
<p>MAGDA: Mindjárt elhitte. A gazember!</p>
<p>LEHOTAI: A gazember nem hitte el.</p>
<p>MAGDA: Derék ember.</p>
<p>LEHOTAI: Akkor én azt mondtam, hogy győződjön meg róla.</p>
<p>MAGDA <i>(felugrik)</i>: Hallatlan! <i>(leül.)</i> Mondja
tovább, igyekszem kibirni.</p>
<p>LEHOTAI: Azt mondtam a férjnek, hogy jó, ha nem hiszi, jöjjön el
hozzám. Bemutatom magát neki.</p>
<p>MAGDA: Engem? <span class="pagenum"><a name="Page_42" id=
"Page_42">-42-</a></span></p>
<p>LEHOTAI: Magát. Holnap délután 6 órakor.</p>
<p>MAGDA: Hogy mutassam meg, hogy nem csak a szeretője vagyok,
hanem a szemérmetlen szeretője. Szinésznőmetresz, aki nem is
szégyenli magát.</p>
<p>LEHOTAI: Ne igy fogja fel.</p>
<p>MAGDA: Játsszam el az arcátlan nőt, aki nem bánja, ha kedvese a
csókszagra vendéget is hiv. Szinésznőnek szabad. Szinésznőnek
minden mindegy. Ott szeretkezik, ahol akar, akivel akar… szinésznő:
rongy <i>(lehajtja a fejét, csendesen sir)</i>.</p>
<p>LEHOTAI <i>(zavartan néz körül)</i>: Kérem müvésznő, asszonyom,
kisasszony… <i>(megsimogatja a fejét.)</i> Sir?</p>
<p>MAGDA <i>(fölkapja a fejét)</i>: Nem sirok. Csak szégyellem
magam, hogy van egy ember ezen a világon, aki ilyesmit föltételez
rólam és akit meg sem büntethetek érte.</p>
<p>LEHOTAI: Miért nem?</p>
<p>MAGDA: Mert idegen. Mert senkim. Ha szeretője volnék és ezt
kérné tőlem, akkor nem tenném meg és megcsalnám, a halálos
ellenségével csalnám meg, de igy…</p>
<p>LEHOTAI: Igy?</p>
<p>MAGDA: Igy… <i>(pauza.)</i> Megteszem.</p>
<p>LEHOTAI: Megteszi?</p>
<p>MAGDA: Meg. Nem tudom miért? Meg. A szerelem miatt, ami nem
érdekel.</p>
<p>LEHOTAI: Mindenkit érdekel.</p>
<p>MAGDA: A szerelem miatt, ami másé. <span class=
"pagenum"><a name="Page_43" id="Page_43">-43-</a></span></p>
<p>LEHOTAI: Mindenkié.</p>
<p>MAGDA: Ami sértő rám nézve.</p>
<p>LEHOTAI: Hizelgő… minden nőre.</p>
<p>MAGDA: Nem igaz, de mindegy. Megmentem az ön asszonyát.</p>
<p>LEHOTAI: És, ha nem bántom meg vele…</p>
<p>MAGDA <i>(nevet)</i>: Mondja, megbánthat-e maga engem
valamivel?</p>
<p>LEHOTAI: Ha nem bántom meg vele, a… vagyonom felét felajánlom
ezért a félórárért.</p>
<p>MAGDA <i>(felpattan)</i>: Nem teszem meg. Nem teszem meg. Hogy
tételezhette fel, hogy egy jó nő pénzért kapható a rosszra? Az
ingyen van barátom. Ahogy a jó is ingyen van a rossz nőtől. Amit
elmondott, azzal, minddel, csak felháboritott. De ezzel
megsértett.</p>
<p>LEHOTAI: Nem akartam.</p>
<p>MAGDA: Ezt nem akarta: a többit akarta. Férfilogika. Inkább
mondja el a részleteket.</p>
<p>LEHOTAI: Holnap délután, hat órakor, a lakásomon. Koháry-utca
9.</p>
<p>MAGDA: Nincs is messze. És nincs Budán. Bocsánat, hogy Budával
meggyanusitottam.</p>
<p>LEHOTAI: És átadok egy kulcsot.</p>
<p>MAGDA <i>(megnézi)</i>: Aluminium… szerelmi kulcs…</p>
<p>LEHOTAI: A hátsó lépcső előszobáját nyitja, az előszoba után egy
kis szoba jön, annak az ajtaján <span class="pagenum"><a name=
"Page_44" id="Page_44">-44-</a></span> legyen kegyes kopogni,
nehogy véletlenül is meglepetések érhessék. Az inasom…</p>
<p>MAGDA: Nagyobb meglepetés annál, hogy elmegyek a legénylakására
valakinek, akihez semmi közöm, igazán nem érhet. Kosztüm?.</p>
<p>LEHOTAI: Nézzük csak… mi is volt rajta akkor? Valami olyan lila
ruha és structollas kalap.</p>
<p>MAGDA: Milyen gyerekség! Átöltözési komédia! És milyen
valószinütlen.</p>
<p>LEHOTAI: Ha látná az én asszonyomat, nem mondaná, és különben
is: husz lépésről… ugy-e, arról van szó?… Nem is lesz nehéz a
bizonyitás!…</p>
<p>MAGDA: Mondja… mert mégis, igy látatlanban, csaknem lehetetlen…
Hátha az az asszony… mozgásban, testtartásban nem is hasonlit
hozzám… Hátha… nem volna lehetséges, hogy lássam? Ha egy pár percre
is.</p>
<p>LEHOTAI: Nem tudom. Talán… Rá kell beszélnem.</p>
<p>MAGDA: Hol van az az asszony? <i>(őszintén.)</i> Szegény. Ott
lent drukkol, hogy ez a vakmerő szamárság sikerül-e. Menjen gyorsan
és hozza fel. Próbálja meg.</p>
<p>LEHOTAI: És ha nem sikerül?</p>
<p>MAGDA: Gondolja, hogy sikerül. A nehezebbik fele sikerült. Hitte
volna?</p>
<p>LEHOTAI: Nem.</p>
<p>MAGDA: Látja… mégis sikerült. Siessen. <span class=
"pagenum"><a name="Page_45" id="Page_45">-45-</a></span> Nekem még
át kell öltöznöm, mert szinház után még rám olvasnak egy tragédiát
a direktoromnál.</p>
<p>LEHOTAI: Nem sok idejét vesszük el… Kezét csókolom…
<i>(megy)</i>.</p>
<p>MAGDA <i>(utána szól, mikor az I. ajtónál van)</i>: Még egyet:
mi a parfömje a kegyelmes asszonynak?</p>
<p>LEHOTAI: <i>(visszafordul)</i>: De hisz az…</p>
<p>MAGDA: Az is fontos.</p>
<p>LEHOTAI: A parfőmje?</p>
<p>MAGDA: Igen, igen, az hozzá tartozik a nőhöz.</p>
<p>LEHOTAI: Ciklámen.</p>
<p>MAGDA: Köszönöm. <i>(Lehotai el.)</i> Ciklámen.</p>
<p class="center"><i>(Kis szünet. Csönget.)</i></p>
<h3><i>Tizenharmadik jelenet.</i></h3>
<p>SZOBALÁNY <i>(bejön II.)</i></p>
<p>MAGDA: Katinka, az egyszerübb estélyi ruhám rendben van?</p>
<p>SZOBALÁNY: Igenis.</p>
<p>MAGDA: Akkor bejösz és rámadod. De előbb hamar hozol egy
limonádét. Kiszáradt a torkom.</p>
<p>SZOBALÁNY: Igen… de a konyhában…</p>
<p>MAGDA: Mi van a konyhában?</p>
<p>SZOBALÁNY: Valaki vár.</p>
<p>MAGDA: Várjon! Siess. Hozd a limonádét. <i>(Fölveszi a köpenyét
és kalapját és beviszi a III. <span class="pagenum"><a name=
"Page_46" id="Page_46">-46-</a></span> ajtón. Csak egy pillanatig
marad, visszajön, kiált.)</i> Katinka! Hol az a limonádé?</p>
<p>SZENDREI <i>(jön II. felől, tálcán limonádét hoz)</i>.</p>
<p>MAGDA <i>(nagyot kiált)</i>: Szendrei!</p>
<p>SZENDREI <i>(alázatosan)</i>: Magda… maga nem mondott igazat.
Maga az előbb… nem azért hivatott.</p>
<p>MAGDA: Talán nem. Biztosan nem. Hazudtam, atyám és gyámom,
hazudtam!</p>
<p>SZENDREI: Mért hazudott?</p>
<p>MAGDA: Mert nem mondtam igazat.</p>
<p>SZENDREI: És mért nem?</p>
<p>MAGDA: Mert megesküdtem, hogy nem fogok igazat mondani.</p>
<p>SZENDREI: És nem szegi meg?</p>
<p>MAGDA: Nem. Ha egy nő megesküszik rá, hogy igazat fog mondani,
akkor semmiesetre sem mond igazat, de ha arra esküdött meg, hogy
hazudni fog, akkor megesküdhetsz rá, hogy hazudik.</p>
<p>SZENDREI: Ez az ember… mit keresett itt?</p>
<p>MAGDA: Ne azt kérdezze. Hanem azt kérdezze, hogy mit keres maga
itt, pedig elküldtem.</p>
<p>SZENDREI: Visszajöttem.</p>
<p>MAGDA: Jó. Majd később leszámolunk. Azért is, ha hallgatózni
méltóztatott, mert azt látom, hogy haza nem ment.</p>
<p>SZENDREI. Nem. Ott kint voltam.</p>
<p>MAGDA: A cselédek között? <span class="pagenum"><a name=
"Page_47" id="Page_47">-47-</a></span></p>
<p>SZENDREI: Igen.</p>
<p>MAGDA: És hallgatózott?</p>
<p>SZENDREI: Szerettem volna, nem mertem… a cselédek miatt…</p>
<p>MAGDA: Azok meg maga miatt nem mertek. Tehát nyertem az
üzleten.</p>
<p>SZENDREI: Én csak azt hallottam, hogy maga kiabált… Be akartam
jönni, hogy összeverjem ezt a <i>(gazembert akar mondani)</i>.</p>
<p>MAGDA: Na!… Hogy beszél?!</p>
<p class="center"><i>(Csönget.)</i></p>
<p>SZENDREI <i>(korrigálja)</i>:… ezt az idegen urat.</p>
<p>MAGDA: Jó, majd elintézzük. Át kell öltöznöm. <i>(A szobalány
bejön II.)</i> A szobalány nálam lesz; a szakácsnénak mondja meg,
hogy, ha csöngetnek, bebocsátja ezt az urat.</p>
<p>SZENDREI <i>(fájdalmasan)</i>: Hát vissza is jön?</p>
<p>MAGDA <i>(kurtán)</i>: Vissza. És maga elmegy, de nem jön
vissza. Érti?</p>
<p>SZENDREI: Értem.</p>
<p>MAGDA <i>(bemegy a szobájába III., a szobalány vele.)</i></p>
<p class="center"><i>Kis szünet.</i> <span class="pagenum"><a name=
"Page_48" id="Page_48">-48-</a></span></p>
<h3><i>Tizennegyedik jelenet.</i></h3>
<p>SZENDREI <i>(néz utána, majd a csengőhöz megy)</i>: Egy:
szobalány; kettő: szakácsné. <i>(Csönget; elmegy a csengőtől föl és
alá lépked a szobában és számolja a lépéseit.)</i> Egy: szobalány,
kettő: szakácsné… ámbár ebből a szakácsnéból egy is bőven elég. Nem
nagyon siet Juliánna asszony. Nem sok szerencséje van Magdának a
cselédeivel. Ezentul én megyek a helyszerzőhöz.</p>
<p>SZAKÁCSNÉ <i>(jön, sötéten)</i>: Tessék!</p>
<p>SZENDREI <i>(nyájasan)</i>: Szakácsné, lelkem…</p>
<p>SZAKÁCSNÉ: Mondom, hogy tessék!</p>
<p>SZENDREI: Szakácsné, lelkem, nem hallotta, hogy csöngettem?</p>
<p>SZAKÁCSNÉ: Az elsőt nem halottam.</p>
<p>SZENDREI: És a másodikat?</p>
<p>SZAKÁCSNÉ: Arrul azt hittem, hogy a fülem cseng.</p>
<p>SZENDREI: Kettőt cseng a maga füle, lelkem?</p>
<p>SZAKÁCSNÉ: Kettőt, mert két fülem van. A nagyságos ur
sokallja?</p>
<p>SZENDREI: Nem, lelkem, én egyebet sokallok. Ami magának csak egy
van <i>(a száját mutatja.)</i> De csak azt akartam mondani, hogy,
ha az előszobában csöngetnek, akkor maga beereszt egy nagyságos
urat.</p>
<p>SZAKÁCSNÉ: Be. Mert én vagyok a szobalány.</p>
<p>SZENDREI: Azt én nem mondtam. <span class="pagenum"><a name=
"Page_49" id="Page_49">-49-</a></span></p>
<p>SZAKÁCSNÉ: Nem is vóna tanácsos. Na, ilyen furcsa házba se
szegődtem még! Ahány ajtó, azt mind én nyitogatom. Mért nem tesznek
a konyhába kiküldeni a szobalányt, hogy az keverje a galuskát
helyettem?</p>
<p>SZENDREI: A szobalány nem tud főzni.</p>
<p>SZAKÁCSNÉ: Ugy nézem, ajtót nyitni se tud, ha nekem muszáj az
előszobába silbakolnom.</p>
<p>SZENDREI: Ezek katonai müszavak, lelkem, amiknek a
provenienciája nem is homályos előttem. Mindamellett nyissa majd ki
az ajtót és ereszsze be azt a nagyságos urat.</p>
<p>SZAKÁCSNÉ: A nagyságos ur nem ereszthetné be a nagyságos
urat?</p>
<p>SZENDREI: Nem.</p>
<p>SZAKÁCSNÉ: Mért nem?</p>
<p>SZENDREI: Mert én mingyárt nem leszek itt.</p>
<p>SZAKÁCSNÉ: El tetszik menni?</p>
<p>SZENDREI: Nem.</p>
<p>SZAKÁCSNÉ: Akkor itt tetszik lenni.</p>
<p>SZENDREI: Nem.</p>
<p>SZAKÁCSNÉ: Hát ugy még senkise vót kérem, hogy valahun ne lett
vóna.</p>
<p>SZENDREI: És mégis ki tetszik nyitni az ajtót, még akkor is, ha
nem tetszik.</p>
<p>SZAKÁCSNÉ: Jó.</p>
<p>SZOBALÁNY <i>(kinyitja a 3 ajtót és kinéz)</i>.</p>
<p>MAGDA <i>(hangja)</i>: Szendrei! Maga még itt van?</p>
<p>SZENDREI: Itt vagyok Magdácska, itt vagyok! <span class=
"pagenum"><a name="Page_50" id="Page_50">-50-</a></span></p>
<p>MAGDA <i>(hangja)</i>: Hát ne legyen itt!</p>
<p>SZOBALÁNY <i>(áll az ajtóban)</i>.</p>
<p>SZENDREI: Megyek már! Megyek már!</p>
<p class="center"><i>(Csöngetés.)</i></p>
<p>SZOBALÁNY <i>(visszaszól az ajtóba)</i>: Kisasszony, kérem, most
csöngetnek csak!</p>
<p>MAGDA <i>(hangja a szobalányhoz, aki áll a III. ajtóban)</i>: A
kegyelmes asszonyt vezessétek be hozzám, Lehotai urat ültessétek le
a szalónban.</p>
<p>SZOBALÁNY <i>(átszalad és kifelé mondja)</i>: A kegyelmes
asszony kegyeskedjék befáradni a müvésznőhöz, a nagyságos ur
sziveskedjék várni a szalónban. A kisasszony még nem öltözött fel.
<i>(Ezt akadozva mondja, miközben a szeme kimered a csodálkozástól.
Átjön a szalónon, megy a III. ajtó felé és hangosan mondja)</i>:
Szentisten, kisasszony! Csuda! De ilyet! Nem lehet elhinni!
<i>(becsapja a III. ajtót.)</i></p>
<h3><i>Tizenötödik jelenet.</i></h3>
<p>ASSZONY <i>(félénken jön, szemrehányó arccal néz Lehotaira;
különbség, sápadtabb, mint Magda, a szemöldöke sötétebb, a szája
szélesebb és vastagabb, szóval olyan külömbségek vannak, amiket
könnyen és hamar meglehet csinálni. Vigyázni csak <span class=
"pagenum"><a name="Page_51" id="Page_51">-51-</a></span> arra kell,
hogy másfajta cipő legyen rajta, okvetlenül. A toálett egy külön e
célra szerkesztett übervurf.)</i></p>
<p>SZAKÁCSNÉ <i>(jön utánuk és némán csodálkozik)</i>.</p>
<p>LEHOTAI <i>(halkan)</i>: Ne féljen, szivem.</p>
<p>ASSZONY <i>(a hangja vontatott, kicsit éneklő)</i>: Nem félek.
Nem szoktam félni. De ez a megalázkodás…</p>
<p>LEHOTAI: Nem, nem! Ez egy igazán kiváló nő… Nagyon kedves nő.
Okos. Megértette.</p>
<p>ASSZONY: És… és… nekem is… meg kell… erre kérnem?</p>
<p>LEHOTAI: Nem is kell… csak egy pár barátságos szót váltson
vele…</p>
<p>SZAKÁCSNÉ <i>(illedelmesen állt az I. ajtó mellett)</i>: Arra
tessék. <i>(A III. ajtót mutatja.)</i></p>
<p>ASSZONY <i>(belép a III. ajtón)</i>.</p>
<p>LEHOTAI <i>(izgatottan néz utána)</i>.</p>
<p>SZAKÁCSNÉ: A nagyságos ur tessék helyet foglalni… <i>(Odamegy
egy asztalhoz, egy albumot vesz fel.)</i> Tetszik parancsolni addig
a fényképeket? Ezek a régi szerepek… mert, kérem, a mi nagyságánk
szinésznő… a szinházba játszik szerepeket… <i>(egy ezüst tálcát
tesz oda, amin fényképek vannak.)</i> Ezek a legujabbak.</p>
<p>SZOBALÁNY <i>(kijön a III. ajtón. Miközben az ajtót kinyitja:
Magda hangja.)</i> <span class="pagenum"><a name="Page_52" id=
"Page_52">-52-</a></span></p>
<p>MAGDA: Ó igazán meglepő… Nem haragszik, hogy igy, félig
felöltözve…</p>
<p>SZOBALÁNY <i>(beteszi az ajtót, int a szakácsnénak, hogy mehet
már. Szakácsné nem akar, játék. A szakácsné nem megy.)</i></p>
<p>MAGDA <i>(az ajtót kinyitja belül és kiszól)</i>: Katinka, a
gyémántcsatt benn van az uj ruha derekában, amit délelőtt
próbáltam. Hozd be. <i>(Befelé)</i>: A kegyelmes asszony nem is
hiszi…</p>
<p>SZOBALÁNY <i>(a II. ajtón bemegy, kihozza a selyemderekat, amin
csillog az ékszer, átviszi a szobán és beadja Magdának.)</i></p>
<p class="center"><i>(Ezalatt)</i></p>
<p>LEHOTAI <i>(nagyon kényelmetlenül érzi magát, turkálja az
arcképeket, a szakácsnéhoz)</i>: Mondja, lelkem…</p>
<p>SZAKÁCSNÉ: Tessék parancsolni.</p>
<p>LEHOTAI: Mikor kell a müvésznőnek a szinháznál lenni?</p>
<p>SZAKÁCSNÉ: Azt kérem, én nem tudom. Én itt a szakácsné vagyok.
Nem a szobajány.</p>
<p>MAGDA <i>(hangja mikor a bluzt a szobaleány beadja)</i>:… szó
sincs róla… igazán nagyon szivesen…</p>
<p>SZOBALÁNY <i>(beteszi az ajtót, visszafordul.)</i></p>
<p>SZAKÁCSNÉ: Hallja, szobajány, a nagyságos ur azt kérdi, mikor
kell a kisasszonynak a szinháznál lenni? <span class=
"pagenum"><a name="Page_53" id="Page_53">-53-</a></span></p>
<p>SZOBALÁNY: Nyolc után. Mert az első felvonás közepén jön
csak.</p>
<p>LEHOTAI <i>(megnézi az óráját)</i>: Háromnegyed. Még elkésik.
Szóljon be fiam.</p>
<p>SZOBALÁNY <i>(kopog, az ajtó kinyilik.)</i></p>
<p>MAGDA <i>(hangja belül)</i>: A viszontlátásra.</p>
<p>LEHOTAI: Igen, igen… mennünk kell, mert már inkomodáljuk a
müvésznőt.</p>
<p>ASSZONY <i>(visszafelé szól a nyitott ajtóba)</i>: Köszönöm…
nagyon, nagyon köszönöm.</p>
<p>LEHOTAI <i>(az ajtó felé meghajtja magát. Kifelé mennek)</i>:
Ugy-e, hogy minden rendben van?</p>
<p>ASSZONY: Igen… mehetünk barátom… <i>(Kimennek, a szobalány
utánuk.)</i></p>
<h3><i>Tizenhatodik jelenet.</i></h3>
<p>SZAKÁCSNÉ <i>(csak ott áll és néz)</i>: De ilyent!… ezt is csak
egy szinészné házában látja az ember!</p>
<p>SZOBALÁNY <i>(visszajön)</i>: Nahát!</p>
<p>SZAKÁCSNÉ: Én is éppen azt mondom, hogy nahát! Az embernek
elkáprázik a szeme. Kicsibe, hogy nem a mi kisasszonyunk!
Mutogathatnák magukat a cirkuszban.</p>
<p>SZOBALÁNY: Ha nem volna kicsit ványadtabb, éppen olyan lenne.
Mit akarhatott?</p>
<p>SZAKÁCSNÉ: Hát megmutatta magát, hogy ő is a világon van. Ölég
különös. <span class="pagenum"><a name="Page_54" id=
"Page_54">-54-</a></span></p>
<p>SZENDREI <i>(bejön a II. ajtón)</i>: Maguk még itt vannak?</p>
<p>SZAKÁCSNÉ: Mink itt.</p>
<p>SZENDREI: Az az ur már nincs itt?</p>
<p>SZAKÁCSNÉ: Tetszik látni. Ha itt volna, azt is tetszene látni.
Nem dugtam a kötényem alá.</p>
<p>SZENDREI: Maga kimehet.</p>
<p>SZAKÁCSNÉ: Hogyne! Ha a nagyságos ur már nem posztol a konyhába!
<i>(kimegy II.)</i></p>
<p>SZENDREI <i>(a szobalányhoz)</i>: Maga is kimehet.</p>
<p>SZOBALÁNY: Igenis ki <i>(bókol, kimegy)</i>.</p>
<p>SZENDREI <i>(a III. ajtóhoz megy, kopog rajta, nagyon
félénken)</i>: Mehetünk a szinházba… mindjárt nyolc óra.</p>
<p>MAGDA <i>(kilép, egyszerübb fajta estélyi toálett van rajta,
fején még igazitja a tolldiszt)</i>: Ugy látszik, ezt a számüzetést
is a konyhában méltóztatott tölteni?</p>
<p>SZENDREI <i>(csendesen)</i>: Ott. Nem akartam hazamenni.</p>
<p>MAGDA: Leskelődött. Kellemetlen.</p>
<p>SZENDREI: Magda… mondja…</p>
<p>MAGDA <i>(türelmetlenül)</i>: Mit mondjak?</p>
<p>SZENDREI: Mi volt ez itt?</p>
<p>MAGDA: Mi?</p>
<p>SZENDREI: Ez a furcsa járás-kelés. Ez a különös izgalom?</p>
<p>MAGDA: <i>(kurtán)</i> Járás-kelés, izgalom. Mi lett volna? Az
volt. Látta. Mért kérdi? <span class="pagenum"><a name="Page_55"
id="Page_55">-55-</a></span></p>
<p>SZENDREI: Nevessen ki… csak érzés, ugy-e, hiszen semmit se
tudok… hogy maga itt valami rosszra készül… valami könnyelmüségre.
Ne haragudjon. Én ugy féltem magát!</p>
<p>MAGDA: <i>(nyersen.)</i> Ne féltsen! Érti? Ne féltsen! Ezt nem
fogom türni, és ezt az örökös megjelenést sem a lakásomon. Hiszen
nem vagyok ura a cselekedeteimnek! Börtönben ülök és állandóan
benéz hozzám a kis ablakon a porkoláb. Ki fogom adni a
parancsot…</p>
<p>SZENDREI: Magda! Ne!</p>
<p>MAGDA: És ha kedvem támadna szeretőt tartani? No? Ugy mint a
többiek.</p>
<p>SZENDREI: Maga nem olyan mint a többiek.</p>
<p>MAGDA: De ha kedvem támadna… ha azt akarnám, hogy itt ki-be
járjanak a férfiak. Nem lehetne. Szendrei itt lábatlankodnék.</p>
<p>SZENDREI: Ne mondja tovább. Hiszen nem csinálok semmi rosszat.
Csak azt, amit már két év óta mindig… járok utána… hüségesen, mint
a kutya… kiszolgálom… lesem a parancsát… félek a szeszélyeitől… de
megnyugszom bennük… Bün ez?</p>
<p>MAGDA: Ez bün. A feleségét féltse.</p>
<p>SZENDREI: Mit akart ez az ember?</p>
<p>MAGDA: Semmit.</p>
<p>SZENDREI: Magdácska… mondja meg… nézze… régi jó barátja… mondja
meg… ez az ember… ez szereti magát? <span class="pagenum"><a name=
"Page_56" id="Page_56">-56-</a></span></p>
<p>MAGDA <i>(idegesen)</i>: Nem. Még nem.</p>
<p>SZENDREI: De igen… igen!</p>
<p>MAGDA: Mi ez? Egy komplett féltékenységi jelenet?</p>
<p>SZENDREI: Magdácska… ha meg tudnám védeni!</p>
<p>MAGDA: Nem tud.</p>
<p>SZENDREI: Nem, mert nincs rá egyéb jogom, csak az, hogy…
<i>(halkan)</i> szeretem.</p>
<p>MAGDA: Tudom, tudom… szeret. Nem igaz, csak szeretne, szeretné,
ha a babája lennék, mint egy kóristalány. Pfuj! Hálából, pfuj! Ne
folytassuk.</p>
<p>SZENDREI: Nem… nem ugy gondolom. Szeretem, annyira szeretem… hát
nem látja, hogy mi van velem?… Hiszen ugy fel vagyok forgatva,
sokszor nem is tudok magamról… és ha magát nézem, nem is hallom,
mit beszélnek hozzám… és mindig csak magát nézném és maga mellett
lennék, és közben játszanom kell a gondos apát, a jó barátot, az
udvari bolondot… pedig én csak szerelmes vagyok… semmi egyéb; nem
tudok más lenni… és nem tudom, hogyan mondjam meg, mert
valahányszor meg akarom mondani, félek, hogy kinevet, hogy azt
mondja, hogy valamelyik szerepemből mondom, pedig nincs egyikben
sem olyan eszetlen, olyan szomoru, olyan alázatos szerelem, mint az
enyém… <i>(egyik mondatnál letérdel.)</i> Magda, ez kétségbeejtő…
Magda… ez kétségbeejtő!… <span class="pagenum"><a name="Page_57"
id="Page_57">-57-</a></span></p>
<p>MAGDA <i>(szeliden)</i>: Térj az eszedre, Szendrei. Hiszen
feleséged van!</p>
<p>SZENDREI <i>(csendesen, komolyan)</i>: Elválok tőle.</p>
<p>MAGDA: Szendrei! Nem tréfálsz?</p>
<p>SZENDREI: Komolyan beszélek.</p>
<p>MAGDA <i>(őszinte felháborodással)</i>: Kelj föl. Ki merted
ejteni a szádon ezt a gyalázatosságot. Utállak! Erigy a szemem
elől, nem akarlak látni! Amig azt hittem, hogy csak szaladsz
utánam, addig eltürtelek. De hogy ilyen gonoszságra mersz gondolni,
nem vártam tőled. Ez felháboritó. Ne kerülj a szemem elé.</p>
<p>SZENDREI: Magda! Csak ezt ne mondd! Inkább nem mondtam semmit.
Csak engedd, hogy tovább is járhassak utánad, melletted lehessek,
szivhassam a levegőt körülötted. Csinálj, amit akarsz, menj, ahová
akarsz, légy, akié akarsz. Csak türj meg magadnál. <i>(Keservesen
sir.)</i></p>
<p>MAGDA: Ne sirj, hallod, ne sirj! <i>(az I. ajtó felé
megy)</i>.</p>
<p>SZENDREI <i>(sirva)</i>: Elkisérlek.</p>
<p>MAGDA: Nem. Maradj. Nem kellesz. Most irtózom tőled. Megyek a
szinházba. Erigy haza. <i>(Eloltja a villanyt, kimegy, a szinpadon
egyedül marad Szendrei. Halkan utána szól)</i> Magda!</p>
<p><i>(Csend.)</i> <span class="pagenum"><a name="Page_58" id=
"Page_58">-58-</a></span></p>
<h3><i>Tizenhetedik jelenet.</i></h3>
<p>SZENDREI <i>(sirva borul egy kerevetre)</i>.</p>
<p><i>(Kis szünet. A II. ajtón bejön Szendreiné, megáll az ajtóban
és nagyon csendesen szól.)</i></p>
<p>SZENDREINÉ: Imre… Imre, gyere fiam vacsorázni.</p>
<p>– Függöny. – <span class="pagenum"><a name="Page_59" id=
"Page_59">-59-</a></span></p>
<div class="chapter">
<h2>MÁSODIK FELVONÁS.</h2>
</div>
<p class="center"><i>(Lehotai lakása. Jó agglegény-elegancia. A
fenékajtó az előszobába visz. Baloldalt két ajtó van. Egy kicsi,
nem szárnyas, ami az inas szobája felé vezet, s egy szárnyas, ami
Lehotai másik szobája. Ez az ajtó a szinpadról kifelé nyilik. A
középen kell lennie egy nagy diványnak, szőnyeggel letakarva, ez
előtt áll egy kis asztalka, azon van a felvonás végén a kis
villam-lámpa, ami szerepel. A jobb oldalon egy gázkandalló, de szép
nagy, fatörzs-imitációkkal. Lehotai soffőrje fiatal ember, az inas
őszfejü, derék legény, régi szolga.)</i></p>
<h3><i>Első jelenet.</i></h3>
<p>SOFFŐR <i>(ül egy fotelben, mélyen, kényelmesen)</i>.</p>
<p>INAS <i>(tesz-vesz a szobában, az ozsonna körül foglalatoskodik,
amiről később szó lesz)</i>.</p>
<p>SOFFŐR: Biztosan nem kell a motor.</p>
<p>INAS: Nem biztos.</p>
<p>SOFFŐR: De bizony. Már több, mint egy éve nem kell délután.
<span class="pagenum"><a name="Page_60" id=
"Page_60">-60-</a></span></p>
<p>INAS: Örülj neki.</p>
<p>SOFFŐR: Örül a fene. Az ember ül a garázsba és unatkozik. Én
tudom, mit jelent ez. Ha délután nem kell a motor, akkor
férjesasszony van.</p>
<p>INAS: Ne mondd!</p>
<p>SOFFŐR: Mit teszi magát, mintha nem tudná? Férjes asszonyt nem
lehet járatni a mi kocsinkon. Azért nem kell a motor délután.</p>
<p>INAS: Vigyázz, mert még kitalálod a puskaport!</p>
<p>SOFFŐR: Ki én. Ha már ki nem volna találva, én kitalálnám. Mikor
lány-féle volt, akkor kellett a motor…</p>
<p>INAS: Jó, jó.</p>
<p>SOFFŐR: Hát persze, nekem jó. De azér ez már mintha lefelé
menne…</p>
<p>INAS: Mi?</p>
<p>SOFFŐR: Ami most van. Szerelem. A mult héten már
kétszer-háromszor kellett a motor délután is. Kár a pénzt a
fiákerosoknak adni.</p>
<p>INAS: Fiákerosoknak?</p>
<p>SOFFŐR: Na igen. Taxás-motorra nem ül uriember.</p>
<p>INAS: Hát, akinek gépe van…</p>
<p>SOFFŐR: Pedig nekünk van, finom kocsi…</p>
<p>LEHOTAI <i>(kint I. ajtó mögött)</i>: János!</p>
<p>INAS <i>(soffőrhöz)</i>: Vigyázz! Jön a méltóságos!</p>
<p>SOFFŐR <i>(fölkel, szépen kihuzza magát)</i>. <span class=
"pagenum"><a name="Page_61" id="Page_61">-61-</a></span></p>
<h3><i>Második jelenet.</i></h3>
<p>LEHOTAI <i>(bejön, az utcáról jön, ugy van öltözve)</i>.</p>
<p class="center"><i>(Inas és soffőr meghajtják magukat.)</i></p>
<p>LEHOTAI <i>(a soffőrhöz)</i>: A motor nem kell.</p>
<p>SOFFŐR: Igenis.</p>
<p>LEHOTAI: Különben egy óra mulva visszajöhet, hátha megyünk
valahova este.</p>
<p>SOFFŐR: Igenis.</p>
<p>LEHOTAI: Nem kell felcsengetni, feljönni se. Csak vár odalenn.
Majd leizenek.</p>
<p>SOFFŐR: Igenis. <i>(Köszön és el a II. ajtón.)</i></p>
<p>LEHOTAI <i>(leveszi a kalapját, kabátját, az inas beszélgetés
közben kiviszi az előszobába)</i>: János.</p>
<p>INAS: Tessék.</p>
<p>LEHOTAI: Minden rendben van?</p>
<p>INAS: Minden.</p>
<p>LEHOTAI: Azt a köpenyt meg a kalapot elvitték oda délelőtt?</p>
<p>INAS: El.</p>
<p>LEHOTAI: A számlát?</p>
<p>INAS: Ideküldik.</p>
<p>LEHOTAI: A szamovár?</p>
<p>INAS: Itt van a kis asztalon.</p>
<p>LEHOTAI: A sütemény?</p>
<p>INAS: Friss. <span class="pagenum"><a name="Page_62" id=
"Page_62">-62-</a></span></p>
<p>LEHOTAI: Vaj, sonka, gyümölcs?</p>
<p>INAS: Friss, friss.</p>
<p>LEHOTAI: Akkor elmehetsz.</p>
<p>INAS: Igenis.</p>
<p>LEHOTAI: Elmégy a szobádba.</p>
<p>INAS: El.</p>
<p>LEHOTAI: Lefekszel aludni.</p>
<p>INAS: Le.</p>
<p>LEHOTAI: És nem bujsz ki, érted?</p>
<p>INAS: Értem.</p>
<p>LEHOTAI: Ha a ház összedül, akkor sem.</p>
<p>INAS: Akkor sem.</p>
<p>LEHOTAI: Ha csöngetnek, nem hallod.</p>
<p>INAS: Nem hallom.</p>
<p>LEHOTAI: Ha lárma van, nem hallod.</p>
<p>INAS: Nem hallom.</p>
<p>LEHOTAI: Nem látsz és nem hallasz.</p>
<p>INAS: Ugy lesz.</p>
<p>LEHOTAI: Mehetsz.</p>
<p class="center"><i>(Csengetés.)</i></p>
<p>INAS: Csöngetnek.</p>
<p>LEHOTAI: Mit mondtam?</p>
<p>INAS: Hogy mehetek.</p>
<p>LEHOTAI: Tehát mehetsz.</p>
<p>INAS: De ha csöngetnek.</p>
<p>LEHOTAI: Nem hallod.</p>
<p>INAS: De ha most csöngetnek? <span class="pagenum"><a name=
"Page_63" id="Page_63">-63-</a></span></p>
<p>LEHOTAI: Akkor most nem hallod.</p>
<p>INAS: Igenis. <i>(Csöngetés.)</i> Ezt nem hallom. Nem csöngetnek
<i>(meghajtja magát és el)</i>.</p>
<p>LEHOTAI <i>(az órájára néz)</i>: Öt. <i>(Erős csengetés, kimegy,
a kifelé vezető ajtót nyitva hagyja.)</i></p>
<h3><i>Harmadik jelenet.</i></h3>
<p>SZENDREI <i>(kint)</i>: Csak egy percre!</p>
<p>LEHOTAI <i>(kint)</i>: Csak egy pillanatra!</p>
<p>SZENDREI <i>(felét már bent mondja)</i>: Nem fogom méltóságod
idejét tulságosan igénybe venni…</p>
<p>LEHOTAI <i>(udvariasan)</i>: Szeretném, ha ugy volna.</p>
<p>SZENDREI: Szendrei, ha még emlékszik…</p>
<p>LEHOTAI: Emlékszem… <i>(udvariasan.)</i> Kérem, nagyon
röviden.</p>
<p>SZENDREI: Igen… ámbár… Ami azt illeti… Igyekezni fogok… Hogy ugy
mondjam: egész röviden…</p>
<p>LEHOTAI: Mivel lehetek szolgálatára?</p>
<p>SZENDREI: Ó… szolgálat! Szolgálatról szó sincs… dehogydehogy!
szolgálat!?… Méltóságod valóban…</p>
<p>LEHOTAI <i>(türelmetlenül várja a végét)</i>.</p>
<p>SZENDREI <i>(egyszerüen befejezi)</i>: Valóban. Csak azt akartam
mondani, hogy a… a… a…</p>
<p>LEHOTAI: Kedves uram, ha minden névelő ilyen sok időnket veszi
el, akkor, nagyon sajnálom, de aligha várhatom be a végét.
<span class="pagenum"><a name="Page_64" id=
"Page_64">-64-</a></span></p>
<p>SZENDREI: Csak egy percet még… egy egész kurta percet… mert ha
mi ketten volnánk itt… csak… magunk…</p>
<p>LEHOTAI: Magunk vagyunk.</p>
<p>SZENDREI: Ha nem volna jelen egy harmadik…
<i>(körülnéz.)</i></p>
<p>LEHOTAI: Nincs.</p>
<p>SZENDREI: Ó… ó… nem ugy gondoltam, hogy férfi… mert az a
harmadik nő is lehet…</p>
<p>LEHOTAI: Nem lehet. És ezt ne is folytassuk, mert ön, ugy látom,
olyan területekre téved…</p>
<p>SZENDREI <i>(bocsánatkérően)</i>: Kérem, kérem.</p>
<p>LEHOTAI: Higyje el, hogy nincs időm és legyen szives, mondja
meg, hogy mit parancsol?</p>
<p>SZENDREI: Parancs… Ó parancs… Dehogy!</p>
<p>LEHOTAI <i>(kicsit bosszusan)</i>: Kérem, keres ön itt
valamit?</p>
<p>SZENDREI <i>(belekapaszkodik a szóba)</i>: Valamit? Nem. Szó
sincs róla.</p>
<p>LEHOTAI <i>(türelmetlenül)</i>: Vagy valakit?</p>
<p>SZENDREI <i>(nem felel)</i>.</p>
<p>LEHOTAI: Mert igy nem tudunk végezni. Méltóztassék megmondani,
hogy kit keres? Mert engem, látom, nem illet ez a vizit.</p>
<p>SZENDREI: Ne tessék haragudni… ne tessék. Én…
<i>(pauza.)</i></p>
<p>LEHOTAI: Nos?</p>
<p>SZENDREI: Én a művésznőt keresem. <span class="pagenum"><a name=
"Page_65" id="Page_65">-65-</a></span></p>
<p>LEHOTAI: Nálam?</p>
<p>SZENDREI: Önnél… mindenütt… Kérem, bocsásson meg… én… én… Nem
tudok a nyugtalanságtól hová lenni!</p>
<p>LEHOTAI: Ön nem atyja a művésznőnek?</p>
<p>SZENDREI: Nem, nem.</p>
<p>LEHOTAI: Nem férje?</p>
<p>SZENDREI: Dehogy.</p>
<p>LEHOTAI: Akkor… nem értem.</p>
<p>SZENDREI: Édes jó uram, méltóságos uram, még egyszer kérem,
bocsásson meg egy szegény, elvakult szerelmes embernek… Hiszen
férfiak vagyunk. Ön megért engem.</p>
<p>LEHOTAI: Pardon, nem egészen. Azt hiszem… ugy tudom… az ember
mindenfélét összeolvas… Ön nős ember. Vagy az egy másik?</p>
<p>SZENDREI: Nem, az én vagyok. De méltóztassék megérteni… ez is én
vagyok. És méltóságod tegnap ott volt…</p>
<p>LEHOTAI: Ez igaz.</p>
<p>SZENDREI: Önök közt valami történt.</p>
<p>LEHOTAI: Ez nem igaz.</p>
<p>SZENDREI: Vagy mintha történt volna… És Magda, akinek két év óta
én vagyok az egyetlen bizalmasa, tanácsadója, apja… Magda, amikor
megkérdeztem… Magda nem mondott semmit.</p>
<p>LEHOTAI: Jól tette.</p>
<p>SZENDREI: De egészen más volt, mint rendesen. Egészen más. Tehát
történni kellett valaminek. <span class="pagenum"><a name="Page_66"
id="Page_66">-66-</a></span></p>
<p>LEHOTAI: Nem történt.</p>
<p>SZENDREI: Vagy történni fog.</p>
<p>LEHOTAI: Az isten áldja meg Önt! Ön, ha már ennyit tud, azt is
tudja, hogy tegnap láttam a művésznőt először… illetve tegnap volt
először személyesen szerencsém, száraz üzleti ügyben.</p>
<p>SZENDREI: Azt… azt nem hiszem.</p>
<p>LEHOTAI: Kérem, vigyázzunk a szóra. Ön kíméletet kér, mint
szegény, szerelmes ember. Én viszont megkövetelhetem… hogy…</p>
<p>SZENDREI: Nem mintha kétségbe vonnám.</p>
<p>LEHOTAI: Azt nem is tanácslom.</p>
<p>SZENDREI: De méltóságod ottléte idézte elő a változást. És én
félek…</p>
<p>LEHOTAI: Mitől fél?</p>
<p>SZENDREI: Azt nem mondhatom meg.</p>
<p>LEHOTAI: Ahogy tetszik.</p>
<p>SZENDREI: És… és mert olyan gyámoltalannak és szerencsétlennek
érzem magam…</p>
<p>LEHOTAI: Ez nem az én dolgom.</p>
<p>SZENDREI: Szóval ezért jöttem fel… Hogy… hogy alázatosan…
megkérdezzem… megkérjem.</p>
<p>LEHOTAI: De… de… ez kétségbeejtő, ez a naivitás… Uram… én is
voltam szerelmes, de hogyan képzelte? ha az az eset forogna fenn,
amitől ön fél, hogyan képzelte ezt a vizitet? Ön megkérdezi, hogy
szerelmes vagyok-e a müvésznőbe? <span class="pagenum"><a name=
"Page_67" id="Page_67">-67-</a></span> Vagy megkér arra, hogy ne
legyek szerelmes bele? Vagy hogy?…</p>
<p>SZENDREI: Sehogy. <i>(Lehotai háttal a III. ajtónak, Szendrei
szembe.)</i></p>
<p class="center"><i>(Csend.)</i></p>
<p><i>(A III. ajtó kinyilik és megjelenik az Asszony, összerezzen,
halkan elsikitja magát, becsapja az ajtót.)</i></p>
<p>SZENDREI <i>(eközben)</i>: Magda!</p>
<p>LEHOTAI <i>(megfordul, akkor már nincs ott senki)</i>: Uram,
uram, távozzék, távozzék, ön nem tudja, miről van szó.</p>
<p>SZENDREI <i>(csendesen)</i>: Istenem, tudom.</p>
<p>LEHOTAI: Kérem… menjen, nem ugy van, ahogy ön gondolja…</p>
<p>SZENDREI <i>(egészen fejbeverve)</i>: Megyek… most már ugyis
hiába. Ha ma nem, hát holnap. <i>(Lehotai viszi magával az I. ajtó
felé.)</i></p>
<p>LEHOTAI: Kérem, kérem, siessünk. <i>(Kint gyorsan becsukja az
ajtót és jön vissza, szinte fut vissza a III. ajtó felé.)</i> Korán
jött és ilyen pehhes véletlen. Ennek a csacsinak épen most kellett
idetalálni! <i>(Az ajtó felé, mikor a kilincsen van a keze)</i>
Müvésznő… <i>(mikor egészen benyitott)</i> De Margit! Hogy tehetett
ilyet?! <span class="pagenum"><a name="Page_68" id=
"Page_68">-68-</a></span></p>
<h3><i>Negyedik jelenet.</i></h3>
<p>AZ ASSZONY <i>(vontatottan)</i>: Nem tudtam, hogy van itt
valaki… Csend volt a szobában.</p>
<p>LEHOTAI <i>(kulccsal zárja be az ajtót és a kulcsot
lehuzza)</i>: Nem az! az nem baj, az nem baj. Ez a szerencsétlen
ember ugy sem tudja, ki maga, <i>(elharapja)</i>.</p>
<p>AZ ASSZONY <i>(minden átmenet nélkül)</i>: Emil! csókoljon
meg.</p>
<p>LEHOTAI <i>(megcsókolja a kezét)</i>.</p>
<p>AZ ASSZONY <i>(fájdalmasan)</i>: A kezemet?</p>
<p>LEHOTAI <i>(elháritja)</i>: Margit… kérem… Hogy jutott eszébe
most idejönni?</p>
<p>ASSZONY: Nem tudtam otthonmaradni.</p>
<p>LEHOTAI: Ez a könnyelmüség… Összedöntheti az egész kártyaházat,
amit olyan kinos erőfeszitéssel fölépitettünk.</p>
<p>ASSZONY: Nem baj! Szeret?</p>
<p>LEHOTAI: Ne… ne arról beszéljünk. Hogy volt bátorsága eljönni
hazulról? Ijesztő.</p>
<p>ASSZONY: Az uram nincs otthon. A miniszter kérette. Emil,
szeret?</p>
<p>LEHOTAI: Ha nem szeretném, elkezdtem volna-e ezt a vakmerő
játékot? Hazudtam az urának, belerántottam egy nőt, akinek semmi
köze az egészhez. <span class="pagenum"><a name="Page_69" id=
"Page_69">-69-</a></span></p>
<p>ASSZONY: Azt a nőt sajnálja?</p>
<p>LEHOTAI: Megaláztam magam azzal, hogy elmentem hozzá, hogy
elmondtam neki a szerelmünket…</p>
<p>ASSZONY: Minek tette?</p>
<p>LEHOTAI: De hiszen maga is akarta?</p>
<p>ASSZONY: Akkor még nem éreztem, amit most.</p>
<p class="center"><i>(Szünet.)</i></p>
<p>Emil, nézzen a szemembe. Ugy mondja: Szeret-e?</p>
<p>LEHOTAI: Szeretem… ó istenem!</p>
<p>ASSZONY: Akkor megteszi, amit kérek.</p>
<p>LEHOTAI: Mit?</p>
<p>ASSZONY: Ne játsszuk tovább ezt a csunya komédiát.</p>
<p>LEHOTAI: De mikor csak ez ment meg bennünket.</p>
<p>ASSZONY: Nem kell, nem kell. Nem akarom. A titkunkat egy
harmadiknak odadobni… nem akarom.</p>
<p>LEHOTAI: De hisz már megtörtént.</p>
<p>ASSZONY: Mindegy… nem birom tovább. Eljöttem magáért… hogy
megkérjem: vigyen el magával. De ez az utolsó erőm, érzem… Holnap
már annyi sem lesz, hogy hazudjak az uramnak. Ha ma nem leszek a
magáé… egészen, holnap már <span class="pagenum"><a name="Page_70"
id="Page_70">-70-</a></span> sehogysem… Visszavonulok… öregedni…
Emil, menjünk!</p>
<p>LEHOTAI: Ha akarja, megteszem. De gondoljon az urára… a világra,
a gyermekeire.</p>
<p>ASSZONY <i>(nagy szünet)</i>: Értem… a világra hivatkozik… ó
értem! Maga játszani szeretné ezt a játékot tovább is… mert ez
érdekesebb… azzal a másikkal…</p>
<p>LEHOTAI: Féltékeny rá.</p>
<p>ASSZONY: Az vagyok.</p>
<p>LEHOTAI: Arra a nőre, akivel tegnap beszéltem először?</p>
<p>ASSZONY: Az a nő olyan, mint én vagyok.</p>
<p>LEHOTAI: Nem olyan!</p>
<p>ASSZONY: Nem. Hát meg akarja tudni, hogy milyen. Az ize, az
illata…</p>
<p>LEHOTAI: Hogy mondhat ilyet?… nem is engem sért, hanem egy nőt,
akit nem ismer… aki hozzáférhetetlen. Érintetlen. Még nem volt
senkié.</p>
<p>ASSZONY <i>(csendesebben)</i>: Ki mondta?</p>
<p>LEHOTAI: Ő.</p>
<p>ASSZONY: Akkor… akkor már a tiéd.</p>
<p>LEHOTAI: Ne bántsd. Nem tudod, mit cselekszel. Meggyanusitsz egy
nőt…</p>
<p>ASSZONY <i>(közbevág)</i>: Akit te most megvédsz. Nem tőlem.
Magadtól. Ne tedd, hiába teszed. A nő, ha volt valakié, csak az
előtt tagadja el, akié lenni akar, s ha senkié sem volt, csak annak
mondja meg, akié lesz… <i>(Hisztériásan.)</i> Elvesznek tőlem.
<span class="pagenum"><a name="Page_71" id=
"Page_71">-71-</a></span> Emil, gyere… gyere… Nem engedem, hogy
találkozz vele!</p>
<p>LEHOTAI: Margit!</p>
<p class="center"><i>(Kopogás a III. ajtón.)</i></p>
<p>ASSZONY: Már itt van!</p>
<p>LEHOTAI: Itt, itt. Lássa be, hogy lehetetlen… Maga izgatott,
menjen haza…</p>
<p>ASSZONY <i>(kis sikitással)</i>: Nem, nem… haza nem megyek, haza
nem! <i>(de már megy kifelé, tétován)</i>.</p>
<p>LEHOTAI: Ott az ura jöhet. Menjen erre. <i>(a II. ajtóra
mutat)</i>. Ez is a hátsó lépcsőre visz. Vigyázzon! <i>(Az asszony
el.)</i></p>
<p class="center"><i>(Kopogás az ajtón.)</i></p>
<p>LEHOTAI: Azonnal… azonnal… csak a kulcsot nem tudom hová…
<i>(kapkod)</i>. Talán idetettem… <i>(Végigkapkodja az összes
butorok tetejét.)</i> Hová tettem? <i>(észreveszi, hogy a markában
van, pattint az ujjával.)</i> Milyen izgatott vagyok. <i>(Kinyitja
a III. ajtót)</i>.</p>
<h3><i>Ötödik jelenet.</i></h3>
<p>MAGDA <i>(most ugyanugy van öltözve, mint az asszony volt. Igen
jókedvü, friss és kedves)</i>: Jónapot Lehotai. Nehéz bejutni
magához.</p>
<p>LEHOTAI <i>(zavarosan)</i>: Dehogy, dehogy… <span class=
"pagenum"><a name="Page_72" id="Page_72">-72-</a></span> A kulcsot
nem tudtam… hová… Hát… hát… eljött?</p>
<p>MAGDA <i>(nevet)</i>: Nem. Otthon maradtam.</p>
<p>LEHOTAI: Látja, miket beszélek! Kicsit elfogult vagyok.</p>
<p>MAGDA: Ne csodálja. Először, legelőször egy legénylakáson,
szerelmi tanyán.</p>
<p>LEHOTAI: Ki?</p>
<p>MAGDA: Maga. Nyilván. Mert maga az elfogult s nem én. Üljek le,
ugy-e? Foglaljon helyet művésznő… Azt akarta mondani?</p>
<p>LEHOTAI: Ne… nem!</p>
<p>MAGDA: Nem? Ejnye, milyen barátságtalan!</p>
<p>LEHOTAI: De müvésznő… persze, hogy mondani akartam… Ide, ebbe a
fotelbe… vagy a kerevetre…</p>
<p>MAGDA: Szóval mégis üljek le? Kedves. Idehallgasson méltóságos
ur. Báró.</p>
<p>LEHOTAI <i>(szerényen és kedvesen meghajtja magát)</i>.</p>
<p>MAGDA: Mért kell ezt a cimtárból, a telefonkönyvből megtudnom?
mért nem irja fel a báróságát a névjegyére?</p>
<p>LEHOTAI: Nem dicsekszem vele.</p>
<p>MAGDA: Mért nem?</p>
<p>LEHOTAI <i>(egyszerüen)</i>: Mert nem én szereztem.</p>
<p>MAGDA: Vagyis dicsekszik vele. De én most már megmaradok a maga
puszta neve mellett. <span class="pagenum"><a name="Page_73" id=
"Page_73">-73-</a></span></p>
<p>LEHOTAI: Hálás vagyok érte.</p>
<p>MAGDA: Mikor nálam volt, nem tudtam, hogy báró.</p>
<p>LEHOTAI: Akkor én se nagyon tudtam. Zavarban voltam.</p>
<p>MAGDA: Eszerint most se igen tudja, mert most is zavarban van.
De nem miattam… Én itt női hangot hallottam.</p>
<p>LEHOTAI: Igen… a szobalány.</p>
<p>MAGDA: Nana, óvatosabban. Magának inasa van, nem szobalánya.</p>
<p>LEHOTAI: Nem az én szobalányom.</p>
<p>MAGDA: Az övé?</p>
<p>LEHOTAI: Az… levelet hozott.</p>
<p>MAGDA: Érdekes. <i>(Mosolyogva)</i> Hát hol van az a levél? Ha
már itt vagyok, szeretnék egy kicsit indiszkrét lenni. Hol az a
levél?</p>
<p>LEHOTAI: Eltéptem.</p>
<p>MAGDA: És a darabkáit zsebre tette…</p>
<p>LEHOTAI: Elégettem.</p>
<p>MAGDA <i>(mosolyog)</i>: Hol?</p>
<p>LEHOTAI: A kandallóban.</p>
<p>MAGDA: Amelyben tüz sincsen.</p>
<p>LEHOTAI: Az ám, az inasom!</p>
<p>MAGDA: Elfelejtett tüzet rakni? És maga elfelejtett levelet
kapni.</p>
<p>LEHOTAI: Müvésznő! <span class="pagenum"><a name="Page_74" id=
"Page_74">-74-</a></span></p>
<p>MAGDA: Hogy ne vallassam? Mert nem vagyok vizsgálóbiró?</p>
<p>LEHOTAI: Na, nem, nem ugy gondoltam.</p>
<p>MAGDA: De ugy látszik, mégis vizsgálóbiró vagyok, mert maga
mindjárt az első kérdésemre füllentett. Igaz?</p>
<p>LEHOTAI <i>(bólint a fejével)</i>: Igaz.</p>
<p>MAGDA: Jó. Akkor majd én mondom maga helyett az igazat. Az
asszony itt volt.</p>
<p>LEHOTAI: Honnan tudja? Nem látta.</p>
<p>MAGDA: Őt nem, de látom magát. Tehát itt volt, mert ő akkor jön,
amikor akar, és én akkor, amikor maga akarja. Mit akart az
asszony?</p>
<p>LEHOTAI: Semmit, eljött, mert… mert eljött.</p>
<p>MAGDA: Ha itt volt, akart valamit. Mit?</p>
<p>LEHOTAI: Azt nem mondom meg.</p>
<p>MAGDA: Mért nem?</p>
<p>LEHOTAI: Mert ha megmondom, maga elmegy.</p>
<p>MAGDA: Ha nem mondja meg, akkor megyek el. <i>(Fölkel.)</i></p>
<p>LEHOTAI: Maradjon. Az asszony itt volt, idejött, mert
féltékeny.</p>
<p>MAGDA <i>(felháborodva)</i>: Ó… <i>(fölkel.)</i></p>
<p>LEHOTAI: Ugy-e mondtam, hogy elmegy…</p>
<p>MAGDA: Nem… nem megyek el… Féltékeny? Rám? <i>(Kis
pauza.)</i></p>
<p>LEHOTAI: Én nem tehetek róla. Itt volt, elrohant. <span class=
"pagenum"><a name="Page_75" id="Page_75">-75-</a></span> Szerettem
volna, ha találkoznak, de nem akarta látni kegyedet.</p>
<p>MAGDA <i>(idegesen)</i>: Nem. Hagyjuk. Már nem érdekel a maga
asszonya. Abszolute nem érdekel. Nincs itt. Ami itt van, sokkal
jobban érdekel. Hol a férj? Az persze később jön, különben az
asszony nem mert volna idejönni.</p>
<p>LEHOTAI: Igen. Később jön.</p>
<p>MAGDA: Nem baj. Nem vagyok kiváncsi rá <i>(körül jár a
szobában)</i>. Kényelmes kis otthon. Barátságos…</p>
<p>LEHOTAI: Igen… Az ember igyekszik…</p>
<p>MAGDA: Barátságos lehet, ha az embert barátságosan fogadják
benne.</p>
<p>LEHOTAI: De müvésznő!</p>
<p>MAGDA: Müvésznő! Egy csepp fantáziája sincs?</p>
<p>LEHOTAI: Van, hogyne volna!</p>
<p>MAGDA: Csak volt, amig kigondolta ezt a fantasztikus játékot.
Most már befagyott és ha én nem tartanám szóval, elaludnánk.
Müvésznő. Müvésznő. Azt a másikat is müvésznőnek szólitja?</p>
<p>LEHOTAI: Ó dehogy!</p>
<p>MAGDA: Hanem?</p>
<p>LEHOTAI: Margitnak.</p>
<p>MAGDA: Na látja. És én olyan vagyok, mint az?</p>
<p>LEHOTAI: Talán.</p>
<p>MAGDA: Hát akkor?… <span class="pagenum"><a name="Page_76" id=
"Page_76">-76-</a></span></p>
<p>LEHOTAI: Igen is Margit.</p>
<p>MAGDA: Nem Margit! Magda.</p>
<p>LEHOTAI: Magda.</p>
<p>MAGDA <i>(nevet)</i>: Egész jól ejti.</p>
<p>LEHOTAI: Magda.</p>
<p>MAGDA: Igen, igen, Magda. De ez még kevés. Ha játék, hát játssza
jobban. Játsszék! Ha van fantáziája. Azt a másikat is igy fogadja?
„Igen, nem, talán, kérem“.</p>
<p>LEHOTAI: Az más.</p>
<p>MAGDA: Mert az az igazi? De eljátszani csak el lehet velem is?
Eljövök életemben először egy legénylakásba és akkor unatkozom.</p>
<p>LEHOTAI: Mit mondjak, Magda?</p>
<p>MAGDA: Ha nem tud egyebet, akkor mondja azt, amit ilyenkor
szokott. A másiknak.</p>
<p>LEHOTAI: Nem!… Hogyan?</p>
<p>MAGDA: Hát majd én elkezdem. Hisz én vagyok a müvésznő.
<i>(Fölkel, visszamegy a III. ajtóhoz, kimegy rajta.)</i></p>
<p>LEHOTAI <i>(maga marad és kissé tanácstalanul néz
körül)</i>.</p>
<p>MAGDA <i>(igen kedvesen és gyerekesen bedugja fejét az
ajtón)</i>: Emil! <i>(abbahagyja a szerepet)</i> Mert, ugy-e,
Emilnek hivják a bárót?</p>
<p>LEHOTAI <i>(még most is zavartan)</i>: Annak.</p>
<p>MAGDA: Emil, itt vagyok.</p>
<p>LEHOTAI <i>(kicsit, mintha szégyelné a játékot, <span class=
"pagenum"><a name="Page_77" id="Page_77">-77-</a></span> éppen
ezért nagyon természetesen)</i>: Isten hozta édes… Magda… Isten
hozta… Ugy vártam.</p>
<p>MAGDA <i>(bejön)</i>: Ah! remélem, nem látott meg senki? Mit
gondol Emil? <i>(a saját hangján)</i> mert, ugy-e, a kegyelmes
asszony magázza magát?</p>
<p>LEHOTAI: Honnan tudja?</p>
<p>MAGDA: A művész fantáziája! <i>(a másik hangján)</i> Milyen jó
meleg van itt… Brrr. Ugy összefáztam… <i>(ki a szerepből)</i> De
ezt csak ugy mondom, mert, bizony isten, nincs meleg itt…</p>
<p>LEHOTAI <i>(komolyan)</i>: Felgyujtom a kandallót.</p>
<p>MAGDA: Nagyon helyes…</p>
<p>LEHOTAI: Idejöjjön melléje. <i>(Meggyujtotta a lángot.)</i></p>
<p>MAGDA <i>(őszintén)</i>: Jé! Milyen szép kék, meg milyen
piros!</p>
<p>LEHOTAI: Egész piros a maga arca is a hidegtől… Leteszi a
kalapját?</p>
<p>MAGDA: Nem, nem! Mi jut eszébe?</p>
<p>LEHOTAI <i>(kérő hangon)</i>: Tegye le.</p>
<p>MAGDA: Ma csak ugy felszaladtam magához… Nem érek rá…</p>
<p>LEHOTAI: De a kalapját leteszi? <i>(ki akarja huzni a
kalaptüt)</i>.</p>
<p>MAGDA: Ne bántsa.</p>
<p>LEHOTAI: Honnan jön?</p>
<p>MAGDA: Hazulról. Mindent otthagytam.</p>
<p>LEHOTAI <i>(melegen)</i>: Leteszi a mantillát is?</p>
<p>MAGDA: Jó, jó… azt is… <i>(leveti a köpenyt, <span class=
"pagenum"><a name="Page_78" id="Page_78">-78-</a></span> beleül a
nagy karosszékbe, amit Lehotai a kandalló elé tolt)</i>. Most
igazán melegszem.</p>
<p>LEHOTAI <i>(a karosszék hátára könyököl, ugy néz le a nőre)</i>:
Kellemes, ugye, kellemes?</p>
<p>MAGDA <i>(fölnéz rá)</i>: Jöjjön, üljön le maga is… <i>(ki a
szerepből, de most utoljára, ez után a játék hangja mindkettőjüknél
észrevétlenül a komolyba megy át)</i> Hova szokott?</p>
<p>LEHOTAI <i>(a kandalló elé mutat)</i>: Oda.</p>
<p>MAGDA: Hová?</p>
<p>LEHOTAI: A… térde elé… csak ott érzem jól magam… <i>(egy puffot
odatesz és szépen a térde elé ül.)</i></p>
<p>MAGDA: Mit csinált egész nap?</p>
<p>LEHOTAI: Semmit.</p>
<p>MAGDA: Járt-kelt, szórakozott, mi?</p>
<p>LEHOTAI: Jártam, keltem… igen, de azt se tudom: hol, merre…</p>
<p>MAGDA: És nem gondolt rám?</p>
<p>LEHOTAI: Éppen azért… azért, mert magára gondoltam.</p>
<p>MAGDA: Rám?… sokszor?</p>
<p>LEHOTAI: Nagyon sokszor… egyébre sem. Egész nap csak magára.
Csak magára…</p>
<p>MAGDA: Ez igazán kedves.</p>
<p>LEHOTAI: Ugy látszik, nem tudok egyébre gondolni, amióta
megláttam.</p>
<p>MAGDA: Mikor volt az? Tegnap?! Ó… <span class="pagenum"><a name=
"Page_79" id="Page_79">-79-</a></span></p>
<p>LEHOTAI: Hogy kisért a fejemben, az tegnap óta van, de hogy
megláttam, annak rég ideje már…</p>
<p>MAGDA: Mennyi? Mégis?</p>
<p>LEHOTAI: Két esztendeje… Három…</p>
<p>MAGDA: És azelőtt?</p>
<p>LEHOTAI: Most nem jut eszembe, hogy mi volt azelőtt… és ma ugy
érzem – bár ez furcsa – hogy nem is tegnap óta ismerem… sokkal
régebben…</p>
<p>MAGDA: Pedig nem ugy van.</p>
<p>LEHOTAI: Tudom… De most ugy összezavarodnak a dolgok… Nem tudom
mért… most ugy rémlik, mintha… mintha az a másik… az is maga lett
volna…</p>
<p>MAGDA: A másik… Igaz, igaz, a másik…</p>
<p>LEHOTAI: És a többi nők…</p>
<p>MAGDA: Voltak? sokan?</p>
<p>LEHOTAI: Voltak… Hiszen nem vagyok már fiatal… Negyven felé
járok…</p>
<p>MAGDA: Szépen élt?</p>
<p>LEHOTAI: Talán… Ki mondhatná az életéről, hogy ma már szép… amig
holnap majd még szebb lehet… s akkor lesz igazán szép… Gazdag
vagyok… független… ur… és a szemem mindig nyitva volt… ez elég…
mert a tarka világ mindig önti elénk a szépet… És én néztem azt,
ami szép. Néztem. Ez az élet. S amit megkivántam: az enyém lett.
<span class="pagenum"><a name="Page_80" id=
"Page_80">-80-</a></span></p>
<p>MAGDA: Ez a boldogság.</p>
<p>LEHOTAI: Nem. Ez csak a nyugalom. A boldogság valahol ezen tul
kezdődik. A boldogság váratlanul kell, hogy eljőjjön… Hogy hirtelen
megdobogtassa az ember szivét… igy gondolom.</p>
<p>MAGDA <i>(halkan)</i>: Szóval… voltak nők?</p>
<p>LEHOTAI: Voltak… vagy nem is voltak… De egyik sem jött
váratlanul. Egyik sem volt hihetetlen… De most, hogy itt ülök maga
előtt… és maga itt van…</p>
<p>MAGDA <i>(csendesen)</i>: Itt.</p>
<p>LEHOTAI: Drága, friss, fiatal testével ebben a kuckóban… és én a
negyven éves… és maga talán husz sincs… nem is tudom elhinni, hogy
ez igaz.</p>
<p>MAGDA <i>(csendesen)</i>: Igaz, itt vagyok <i>(megsimogatja a
férfi fejét)</i>.</p>
<p>LEHOTAI <i>(egész szerényen megcsókolja a kezét)</i>: Igaz, itt
van… milyen édes illata van a kezének…</p>
<p>MAGDA <i>(mintha nem hallaná.)</i></p>
<p>LEHOTAI: Ma éjjel is… egész éjjel álmodtam erről.</p>
<p>MAGDA: Miről?</p>
<p>LEHOTAI: A mi találkozásunkról.</p>
<p>MAGDA: Mit álmodott? Mondja el szépen. <span class=
"pagenum"><a name="Page_81" id="Page_81">-81-</a></span></p>
<p>LEHOTAI: Azt álmodtam,… <i>(röstelkedve.)</i> Elmondjam az
álmomat?</p>
<p>MAGDA <i>(szeliden)</i>: El, kérem…</p>
<p>LEHOTAI: Azt álmodtam… de ne nevessen ki…</p>
<p>MAGDA: Csak mondja… Figyelek…</p>
<p>LEHOTAI: Azt álmodtam,… hogy még sohase láttam magát… Otthon
voltam… az anyám házában…</p>
<p>MAGDA <i>(igazi, szép érdeklődéssel)</i>: Él még az anyja?</p>
<p>LEHOTAI: Meghalt.</p>
<p>MAGDA: Az enyém is.</p>
<p>LEHOTAI: Ültem egymagam a szobában. Kedves, kis sötétes szobám
volt otthon, abban az erdélyi kastélyban, és az anyám
bekopogtatott. Soha kopogtatás nélkül nem nyitott volna be… És azt
mondta: „Fiam, édes fiam, hoztam néked valakit…“ Nagyon együgyü
álom. Akkor én fölnéztem; nagy világosság áradt be az ajtón, de nem
ugy, mintha a nap sütött volna be… máskép. Az anyám kézenfogva
vezetett egy fehérbe öltözött leányt… Koszoru volt a fején.</p>
<p>MAGDA: <i>(csendesen)</i>: Mirtus?</p>
<p>LEHOTAI: Az. Ugye banális?</p>
<p>MAGDA: Nem… A mirtus sohasem lesz banális, amig szüzlányok
lesznek a világon.</p>
<p>LEHOTAI <i>(folytatja)</i>: Az a fehér lány ragyogott annyira,
hogy nehéz volt ránézni… és az <span class="pagenum"><a name=
"Page_82" id="Page_82">-82-</a></span> anyám mondta: „Fiam, ez a te
menyasszonyod…“ Gyerekes álom, nem?</p>
<p>MAGDA: Mért volna gyerekes? Álom. Szép.</p>
<p>LEHOTAI: A lány odajött elém, le volt sütve a szeme, és ahogy’ a
szent Erzsébet legendájában, ugy tele volt az öle rózsával. Piros
meg fehér rózsával… És olyan hihetetlen jó szaguk volt – de nem
rózsa-szaguk volt – hogy szinte fájt lélekzetet venni abban a
szobában. Giccs? Ugy-e?</p>
<p>MAGDA: Lehet. De ha szép! Rózsával?</p>
<p>LEHOTAI: Fehérrel, meg pirossal. És elkezdte, szeliden lehajtott
fejjel szórni rám a rózsát. Azt mondta, vagy talán nem is mondta,
csak én gondoltam, hogy mondja: „A tiéd, mind a tiéd…“ De, ez volt
a csodálatos, a rózsa nem fogyott, mindig több volt, tele volt vele
a padló, minden, körös-körül… és én szivtam magamba azt a képtelen
illatot, ami nem volt rózsaillat, egyre kábultabb lett a fejem és
ugy éreztem, hogy elájulok. Akkor… az utolsó pillanatban… álomban
sokszor van igy…</p>
<p>MAGDA <i>(érdeklődve)</i>: Az utolsó pillanatban?</p>
<p>LEHOTAI Megismertem, hogy az a lány maga <i>(kis csend)</i>.</p>
<p>MAGDA: Mikor álmodta ezt?</p>
<p>LEHOTAI: Mára, virradóra. Az előtt nem ilyen együgyüen szép
álmaim voltak… Inkább nagy szerelmi tusák… mindenféle…</p>
<p>MAGDA: És mondja… ki volt az a lány? <span class=
"pagenum"><a name="Page_83" id="Page_83">-83-</a></span></p>
<p>LEHOTAI: Maga.</p>
<p>MAGDA: Én?</p>
<p>LEHOTAI: Maga.</p>
<p>MAGDA: Vagy csak olyan, mint én?</p>
<p>LEHOTAI: Nem. Maga. Álmában az ember tudja, hogy ki az, még
akkor is, ha az arc, esetleg, másé. Maga volt…</p>
<p>MAGDA <i>(kiegésziti)</i>:… Margit.</p>
<p>LEHOTAI <i>(csendesen)</i>: Nem; maga volt… Magda. És mikor
reggel fölébredtem, boldog voltam. Miért? És most is… Fiatalnak és
boldognak érzem magam… Miért?</p>
<p>MAGDA: Én… én nem tudom <i>(innen egész halk és forró a
jelenet)</i>.</p>
<p>LEHOTAI: Mert az egész hosszu és szines életen át, sok, sok nő
között – ez most egy furcsa vallomás – soha még nem közeledtem
leányhoz… leányhoz, aki senkié… Ezrenkint vagyunk igy, férfiak…
Sokan meg is halunk anélkül… és most érzem… hogy ez az igazi
szomjuság… Az egyetlen…</p>
<p>MAGDA <i>(bódultan)</i>: Igen… nem tudom…</p>
<p>LEHOTAI: Ez a boldog és izgalmas vágyakozás. A leány… aki csak
az enyém, a szent és áhitatos tulajdonom. És maga most itt van…
szeretném puhán megsimogatni az óra percmutatóját és megkérni
halkan, hogy ne szaladjon… ne vigye tovább az időt…</p>
<p>MAGDA: Ne… ne vigye. <span class="pagenum"><a name="Page_84" id=
"Page_84">-84-</a></span></p>
<p>LEHOTAI: Hagyja igy, ahogy most van, mikor az ölébe hajthatom a
fejemet, mig el nem szédülök… vannak az életnek ijesztően szép
pillanatai, mikor… mikor elakad a lélekzetünk és szétfoszlanak az
idegeink a rajtuk átszivárgó, csendes gyönyörüségtől…</p>
<p>MAGDA: Igen.</p>
<p>LEHOTAI: Talán soha ez igy nem lesz többé… hogy ilyen közelről
láthatom az arcát. <i>(Magda lejebb hajol hozzá)</i> Hogy reszket a
karom, attól, hogy átfogom a nyakát <i>(alulról nyul fölfelé, és
ugy fogja át a nyakát)</i>. Milyen édes illata van a testének!…</p>
<p>MAGDA <i>(lehajolva és nagyon csendesen)</i>: Ciklámen…</p>
<p>LEHOTAI:… talán soha ez igy nem lesz többé… Sohasem látom a
szemem fölött igy csillogni a szemét, igy égni, pirosodni a száját…
a száját… Magda… a száját… <i>(már csak a csók hiányzik)</i>.</p>
<p>MAGDA <i>(megriad, eltolja a férfi fejét)</i>: Lehotai!</p>
<p>LEHOTAI <i>(szembe fordul vele, de még ül)</i>: Borsásson meg,
elragadtattam magam…</p>
<p>MAGDA <i>(furcsán és bizonytalanul)</i>: Én is…</p>
<p>LEHOTAI <i>(fölkel)</i>: Csak játék volt.</p>
<p>MAGDA <i>(elindul)</i>: Veszedelmes játék!</p>
<p>LEHOTAI: Elmegy?</p>
<p>MAGDA: El. <span class="pagenum"><a name="Page_85" id=
"Page_85">-85-</a></span></p>
<p>LEHOTAI: Magda, cserbenhagy? És az igérete?</p>
<p>MAGDA: Az igéretem nem számit, amikor megigértem, akkor még nem
tudtam…</p>
<p>LEHOTAI: Mit?</p>
<p>MAGDA: Nem tudom, hogy mit nem tudtam, de valamit nem tudtam…
Mert ha tudtam volna… nem igértem volna.</p>
<p>LEHOTAI: És a férj?</p>
<p>MAGDA: Mi közöm hozzá? Csak nem gondolta, hogy most, igy…?
Lehotai, csak nem gondolta? Most nem állhatok elébe… Nem tehetem…
Nem játszhatom… nem tudok játszani… Ostobaság volt az egész…
valószinütlen, vakmerő tréfa… nem is igaz… mese… Az egész mese:
asszony, férj, hogy én idejöttem… Mindez nem igaz… csak álom volt…
isten vele!</p>
<p>LEHOTAI: Maradjon!</p>
<p>MAGDA: Jön a férj!</p>
<p>LEHOTAI: Nem bocsátom be. Nem mutatom, ó dehogy mutatom! Őrzöm…
mindenki elől titkolom…</p>
<p>MAGDA: Kit? Engem? Engem titkol? Miért? Hiszen nem voltam itt…
Csak álom volt… együgyü álom… már szét is foszlott… felejtse el…
isten vele! <i>(Indul, megy.)</i></p>
<p class="center"><i>(Csengetés.)</i></p>
<p>LEHOTAI <i>(utána szól)</i>: Magda! <i>(megy ajtót nyitni
I.)</i> <span class="pagenum"><a name="Page_86" id=
"Page_86">-86-</a></span></p>
<h3><i>Hatodik jelenet.</i></h3>
<p>A FÉRJ <i>(hangja kinn)</i>: Szervusz.</p>
<p>LEHOTAI <i>(hangja kinn)</i>: Szervusz.</p>
<p class="center"><i>(Bejönnek, a férj elől.)</i></p>
<p>A FÉRJ: Megbocsáss, hogy nem voltam pontos. Elkéstem. De a
miniszter kéretett. Azt mondta, fontos. Neki fontos. Félóra hosszat
fecsegett. Magad nyitsz ajtót?</p>
<p>LEHOTAI: Az inasom elment.</p>
<p>FÉRJ: Elküldted. Na igen. Nálatok, legényembereknél, ennek már
rendes tehnikája van. Az inas elmegy hazulról, véletlenül
elmegy…</p>
<p>LEHOTAI <i>(szórakozottan)</i>: Igen… El…</p>
<p>FÉRJ: De előbb mindent rendbehoz <i>(körülnéz)</i>. A szamovár
és az uzsonna. Nem rossz. Nem rossz.</p>
<p>LEHOTAI: Persze, hogy nem rossz. Mi nem rossz?</p>
<p>FÉRJ: Igy legénykedni. Amig az ember rajta nem veszt… de ez az
eset, ez nem is veszedelmes.</p>
<p>LEHOTAI: Kérlek.</p>
<p>FÉRJ: Ugy gondolom, hogy itt nincs kitől félni. Szórakozott
vagy.</p>
<p>LEHOTAI: Igen, egy kicsit. Tudod, mégis kellemetlen.
<span class="pagenum"><a name="Page_87" id=
"Page_87">-87-</a></span></p>
<p>FÉRJ: Ugyan kérlek. Egy szinésznő. Na!</p>
<p>LEHOTAI: Kérlek.</p>
<p>FÉRJ: Istenem, meg ne sértődj, nem azért mondom, mintha talán…
hanem ez mégis más… Ez az igazi, a szabad szerelem <i>(rossz hangon
nevet)</i>.</p>
<p>LEHOTAI: Nem ugy van, ahogy képzeled.</p>
<p>FÉRJ: Nem szivesen ment bele, ugy-e, hogy velem
megismerkedjék?</p>
<p>LEHOTAI: Nem.</p>
<p>FÉRJ: Nem is veszem rossz néven. Ha egyszer nem szoktatok a
világ előtt mutatkozni. Mert nem szoktatok?</p>
<p>LEHOTAI: Nem.</p>
<p>FÉRJ: Pedig a mostani felfogás ilyen dolgokban nagyon
liberális.</p>
<p>LEHOTAI: Az.</p>
<p>FÉRJ: A másik államtitkár például, a politikus…</p>
<p>LEHOTAI: Ismerem.</p>
<p>FÉRJ: Vén agglegény. Annak is mindig szinésznő barátnője van,
persze nem olyan szerencsés, mint te. A legelsők egyike! Hisz ez
szép, ez nagy dolog. De az szabadon mutatkozik velük.</p>
<p>LEHOTAI: Igen.</p>
<p>FÉRJ: Ugy értsd, hogy egyszerre csak egygyel. No, nem hogy
társaságba viszi; azt nem! hanem az esti szórakozásaiban…</p>
<p>LEHOTAI: Igen.</p>
<p>FÉRJ: Szinházban, orfeumban megjelenik, <span class=
"pagenum"><a name="Page_88" id="Page_88">-88-</a></span> nem is
bujik el és nem is inkognitó. És nem árt a karrierjének. Én nem
tenném.</p>
<p>LEHOTAI: Te? Akinek olyan kedves asszony a felesége…</p>
<p>FÉRJ: Hagyjuk, a feleségemről ne beszéljünk. Jó?</p>
<p>LEHOTAI: Kérlek, de akkor talán a másikról se beszéljünk.</p>
<p>FÉRJ: De igen, arról beszéljünk. Furcsa bogaraid vannak. Ne
kivánd, hogy respektáljam őket. Nem tréfából jöttem ide és nem is
azért, hogy hiábavaló beszélgetéssel töltsem az időt. Azért jöttem
ide, hogy bemutass őnagyságának.</p>
<p>LEHOTAI: Nincs itt.</p>
<p>FÉRJ: Kérlek, ez nem olyan egyszerü.</p>
<p>LEHOTAI: Ez a legegyszerübb. Nincs itt.</p>
<p>FÉRJ: Még, vagy már?</p>
<p>LEHOTAI: Ahogy parancsolod. Nincs itt. Nem tudlak bemutatni.</p>
<p>FÉRJ: Itt volt?</p>
<p>LEHOTAI: Erre talán nem kell felelnem.</p>
<p>FÉRJ: De kell. Félreérted a helyzetet. Légy olyan kegyes, és ne
bujj a hamis diszkréció mögé, mert onnan én elő foglak
kényszeriteni.</p>
<p>LEHOTAI: Nem mondhatok neked egyebet, minthogy nincs itt, akit
vártam. Nem hiszed? <i>(Kitárja a kis szoba ajtaját III.)</i></p>
<p>FÉRJ: És ez? <i>(A II. ajtót kinyitja.)</i></p>
<p>LEHOTAI: Folyosó? <i>(Kimutat.)</i> <span class=
"pagenum"><a name="Page_89" id="Page_89">-89-</a></span></p>
<p>FÉRJ: És az az ajtó?</p>
<p>LEHOTAI: Az inasom szobája.</p>
<p>FÉRJ: És a folyosó?</p>
<p>LEHOTAI: Kivezet.</p>
<p>FÉRJ: A hátsó lépcsőre?</p>
<p>LEHOTAI: Az mellékes.</p>
<p>FÉRJ: Az nem mellékes és itt semmi sem mellékes. Te nagyon jól
tudod, hogy én nem a te szinésznődet keresem voltaképpen. Te
bizonyitékot igértél és én belenyugodtam abba, hogy bizonyithass.
Most idejöttem és most te begombolkozol és homályos mondatokkal
traktálsz.</p>
<p>LEHOTAI: Világosan beszéltem.</p>
<p>FÉRJ: A tények még világosabban beszélnek s ha te nem akarod
bemutatni azt a szinésznőt…</p>
<p>LEHOTAI: Több tiszteletet!</p>
<p>FÉRJ <i>(gunyosan korrigálja)</i>:… őnagyságát, akkor a magam
részéről ezt a felét a dolognak el tudnám én is intézni.</p>
<p>LEHOTAI: Mit mondasz? Nem értelek.</p>
<p>FÉRJ: Azt mondom, hogy mielőtt tennék valamit, én magam megyek
el hozzá, hogy megkérdezzem.</p>
<p>LEHOTAI: Azt nem teszed.</p>
<p>FÉRJ: Miért nem?</p>
<p>LEHOTAI: Mert uri ember vagy.</p>
<p>FÉRJ: Beszélj egyenesen és becsületesen. Nem a szinésznő
becsületéről van szó, hanem az enyémről. Az a szinésznő nem jön
ide? <span class="pagenum"><a name="Page_90" id=
"Page_90">-90-</a></span></p>
<p>LEHOTAI <i>(hallgat)</i>.</p>
<p>FÉRJ: Felelj kérlek. Nem jön ide?</p>
<p>LEHOTAI: Nem.</p>
<p>FÉRJ: Hogy mért nem jön, hogy szokott-e idejönni, vagy ha ő nem,
akkor ki szokott, azt megengeded, most már én állapitom meg… mert
valaki jár ide… <i>(csengetés)</i> valaki jár ide, délutánonként,
ebben az időtájban. Mért nem nyitsz ajtót a vendégednek?</p>
<p>LEHOTAI: Megmondtam, hogy nincs itthon az inasom.</p>
<p>FÉRJ: Nekem is magad nyitottál ajtót.</p>
<p>LEHOTAI: De…</p>
<p>FÉRJ: Engem érdekel, hogy mi történik itt; mert az nem történik,
amit te mondasz. Légy szives, bocsásd be a látogatódat.</p>
<p>LEHOTAI: De öregem… nem veszed észre, hogy nevetséges vagy?</p>
<p>FÉRJ: Nem. Majd én bebocsátom! <i>(Férj kimegy.)</i></p>
<h3><i>Hetedik jelenet.</i></h3>
<p>FÉRJ <i>(visszajön)</i>: Egy ur keres.</p>
<p>LEHOTAI: Na látod! Nem a feleséged? Rossz inas lett volna
belőled, mert a nyakamra eresztesz valakit, akit nem fogadtam
volna.</p>
<p>SZENDREI <i>(bejön)</i>: Mindössze néhány másodpercre…
<span class="pagenum"><a name="Page_91" id=
"Page_91">-91-</a></span></p>
<p>LEHOTAI: Tessék. Bár, megbocsát, ismét a legalkalmatlanabb
időben…</p>
<p>SZENDREI <i>(a férj felé)</i>: Magánügyben… a báró urat…</p>
<p>LEHOTAI: Sajnálom. Őexcellenciája itt van, s csak nem kivánja,
hogy az ön kedvéért elmenjen…</p>
<p>SZENDREI <i>(gyámoltalanul)</i>: De ha lehetne…</p>
<p>LEHOTAI: Nem lehet. Tessék talán holnap, vagy holnapután
<i>(bosszusan)</i> vagy sohase.</p>
<p>SZENDREI: Beszélhetek kedves vendége előtt?</p>
<p>FÉRJ: Átmegyek talán a másik szobába…</p>
<p>LEHOTAI: Ne menj.</p>
<p>SZENDREI <i>(bemutatkozik a férjnek)</i>: Szendrei… bár talán
fölösleges is… nem hizelgek magamnak, de ebben a városban ugy
körülbelül mindenki ismer.</p>
<p>FÉRJ: A szinész?</p>
<p>SZENDREI <i>(boldogan)</i>: A szinmüvész!</p>
<p>FÉRJ <i>(kissé kiméletlenül)</i>: Nincs szerencsém… Nem járok
szinházba.</p>
<p>SZENDREI: Csodálom… de én a báró urral szerettem volna
beszélni.</p>
<p>FÉRJ: Csak tessék!… Mintha itt sem volnék…</p>
<p>SZENDREI <i>(zavarban)</i>: Igen… lehetőleg… <i>(A férj felé
tekintget, aki távolabb áll tőlük.)</i> Ne haragudjék, ha zavarom…
Tudom, hogy a müvésznő már elment, tudom… láttam.</p>
<p>LEHOTAI: Nem is volt itt.</p>
<p>SZENDREI: Ahogy parancsolja. Megvártam <span class=
"pagenum"><a name="Page_92" id="Page_92">-92-</a></span> volna önt
az utcán, hogy elmondjam önnek, amire kérni akarom; de mert nem
jött, én jöttem fel, hogy szóljak, mielőtt Magdával ujra
találkoznék. Kérem, nagyon szépen kérem, ne méltóztassék a
müvésznőnek szólni arról, hogy itt voltam.</p>
<p>LEHOTAI: Természetes, hogy nem szólok.</p>
<p>SZENDREI: Nagyon helytelenül tettem, be kell látnom. Nem volt rá
semmi okom… vagy ha okom lett volna is, jogom semmiesetre sem volt.
Ha Magda idejött… megtehette… én nem tilthatom meg neki. Szabad nő…
Szinésznő… Azt szereti, akit akar. Engem biztosan nem szeret már…
valamikor azt hittem, hogy igen… olyan kedves volt hozzám. De ez,
ugy látszik, kevés. S nem jogosit fel engem arra, hogy utána
lessek… s hogy ma délután mégis megtettem: szégyellem magam érte.
Jobb is lett volna ha nem jövök ide és nem látom meg itt.</p>
<p>LEHOTAI: Ismétlem: ön nem látott senkit.</p>
<p>SZENDREI: Értem, kérem. Férfiak vagyunk. Nem láttam senkit, de
bevallom, nagyon, nagyon össze vagyok törve. Ugy mentem el innen,
mintha megvertek volna… ön talán nem tudja, mi az, ha egy férfi
évekig imád egy nőt, némán és mikor szólni akar, látja, hogy a nő
már másé. Tragédia.</p>
<p>LEHOTAI: Talán máskor beszélnénk erről… Magunk közt, tanu
nélkül.</p>
<p>SZENDREI: Köszönöm, hogy kimél. Most már mindegy. Hogy beszélünk
róla, vagy sem. Vége. <span class="pagenum"><a name="Page_93" id=
"Page_93">-93-</a></span> Csak az a fontos, hogy a müvésznő meg ne
tudja, hogy én megláttam itt, mert akkor biztosan megharagudnék rám
és én nem birnám elviselni a haragját. Eltiltana maga mellől,
kerülne is… Akkor én meghalnék. Tessék elhinni; meg. Ahogy levegő
nélkül nem lehet meglenni, ugy nem tudok én megélni nélküle. Nem
szép, hogy kimondom, nem nagyon férfias, hogy éppen önnek mondom
meg… én még most is szeretem, most is, mikor már tudom…
<i>(Abbahagyja, zsebkendőt vesz elő.)</i> Az urak előtt nem kell
restelnem magamat. Hiszen uraim, férfiak vagyunk mindnyájan.</p>
<p>FÉRJ <i>(akinek kényelmetlen ez a siró ember)</i>: Na igen,
férfiak.</p>
<p>SZENDREI: Még egyszer kérem, hogy a müvésznő ne tudjon meg egy
szót sem arról, hogy itt voltam.</p>
<p>LEHOTAI: Legyen nyugodt. Nem fogja megtudni.</p>
<p>SZENDREI: Köszönöm. S ne nézzenek le érte, ha ellágyultam. Az
embernek tulárad a szive és olyankor, ami a szivén, az a
nyelvén.</p>
<p>FÉRJ: Nem is kell részletezni.</p>
<p>SZENDREI: Nem, nem… hiszen férfiak vagyunk mindnyájan. Bocsánat,
ha terhükre voltam az uraknak, de igazán, igazán… <i>(Kifelé indul,
de nem az előszoba felé.)</i></p>
<p>FÉRJ: Arra méltóztassék… Arra! <i>(mutatja merre.)</i>
<span class="pagenum"><a name="Page_94" id=
"Page_94">-94-</a></span></p>
<p>LEHOTAI <i>(az ajtóig megy és azzal vágja el Szendrei makogását,
hogy beteszi mögötte az ajtót)</i>.</p>
<p class="center"><i>(Kis szünet.)</i></p>
<p>FÉRJ <i>(Lehotaihoz, aki visszajön)</i>: Ejnye, hát mért nem
mondtad?</p>
<p>LEHOTAI: Mit mondtam volna?</p>
<p>FÉRJ: Hogy azért nincs itt a szinésznő…</p>
<p>LEHOTAI: Azért nincs itt, mert nincs itt.</p>
<p>FÉRJ:… mert ez a csacsi megneszelte a dolgot és utánajöttt.
Szegény fiu! Hallom, nem is rossz szinész. Te pedig bocsáss meg,
hogy igy rád eresztettem. De akkor, az imént még, a látszat egészen
más volt. Egészen más. És ha az előbb olyasmiket mondtam volna…</p>
<p>LEHOTAI <i>(könnyedén)</i>: Ha szivességet teszek vele,
elfelejtem, amiket mondtál.</p>
<p>FÉRJ: Lásd be kérlek, hogy amit előadtál, azzal a szinésznővel,
aki ugyanolyan… hétköznapi használatra kicsit valószinütlen.
Ilyesmit az ember csak a szinpadon hisz el; vagy még ott sem.</p>
<p>LEHOTAI: Most már talán fölösleges tovább bizonyitanom.</p>
<p>FÉRJ: Ha közbe nem jön ez az elcsapott szerelmes, nem mondhattam
volna le arról, hogy be ne mutass a szinésznődnek. Igy is elég
kényelmetlen. Aki meglát vele, mégis azt hiheti, hogy a
feleségem.</p>
<p>LEHOTAI: Csak a legritkább véletlen, hogy <span class=
"pagenum"><a name="Page_95" id="Page_95">-95-</a></span>
együttlátnak vele. Légy nyugodt, ezentul az sem fordul elő.</p>
<p>FÉRJ: Hanem azért furcsa fiu ez a szinész, egész egyéni módon
viseli el ezt a csapást. Náluk ugy látszik nem ritkaság. Ugy
látszik, nem is régen vetted el tőle a nőt.</p>
<p>LEHOTAI <i>(mereven)</i>: Kérlek. Rosszul fejezed ki magadat.
Nem vettem el tőle a nőt. Nem volt az övé.</p>
<p>FÉRJ: Értlek, értlek.</p>
<p>LEHOTAI: Nem értesz, vagy félreértesz. Ha azt mondom, hogy nem
volt az övé, légy szives, vedd ugy, ahogy mondom. Minden gunyos
mosoly nélkül.</p>
<p>FÉRJ: Anélkül, anélkül. Csak meg ne egyél. Nem volt az övé…
talán senkié se volt.</p>
<p>LEHOTAI: Senkié! Értesz!</p>
<p>FÉRJ: Hogyne, barátom. Ezt el is lehet hinni.</p>
<p>LEHOTAI: Nem lehet, hanem kell. Kell. És most már nagyon kérlek,
hogy csakugyan hagyjuk ezt a tárgyat.</p>
<p>FÉRJ: Ne hevülj ugy neki, édes Emil. Egyáltalában nem beszélek
róla. Szervusz, nem akarok tovább terhedre lenni.</p>
<p>LEHOTAI: Szervusz.</p>
<p>FÉRJ: És nézz fel hozzánk közelebb.</p>
<p>LEHOTAI: Köszönöm a szives meghivást, nem fogom igénybevenni.
Engedelmeddel távolmaradok a házadtól. <span class=
"pagenum"><a name="Page_96" id="Page_96">-96-</a></span></p>
<p>FÉRJ: Emil csodállak. Ugy beszélsz, mintha nem volnál értelmes
fiu. Különben, ha majd férj leszel, megérted, hogy nekem ugy
kellett tennem, ahogy tettem. Szervusz. Ne is kisérj ki. Ideges
vagy. <i>(Megy kifelé, az ajtónál még egyszer visszafordul.)</i>
Szervusz.</p>
<p>LEHOTAI <i>(föl és alá járkál, csönget, azután iróeszközt vesz
elő, a kis ajtóhoz megy)</i>: János, János! <i>(Szünet.)</i> Mi az?
Meghaltál, gazember?</p>
<p>JÁNOS: Parancsol a méltóságos ur?</p>
<p>LEHOTAI: Csöngettem.</p>
<p>JÁNOS: Nem hallottam. Nem volt szabad hallanom.</p>
<p>LEHOTAI <i>(közben már leült és ir, rámutat a teás
asztalkára)</i>: Kiviszed ezt a szemetet.</p>
<p>JÁNOS: Igenis.</p>
<p>LEHOTAI <i>(ir, látszik, hogy kinosan megy az irás. Az
asszonynak ir)</i>.</p>
<p>JÁNOS: A méltóságos ur itthon marad?</p>
<p>LEHOTAI <i>(végigsimitgatja a homlokát, eltépi a levelet)</i>:
Lepihenek, fáj a fejem.</p>
<p>JÁNOS: Nem csuda, olyan járás-kelés volt, mint a turi vásáron.
Csak ugy durrogtak az ajtók.</p>
<p>LEHOTAI: Most már senki sem jön be. Senki. Se angyal, se ördög.
Megértetted.</p>
<p>JÁNOS: Meg. Se angyal, se ördög.</p>
<p>LEHOTAI: Senki, semmiféle ügyben. A kandallót oltsd ki. Meleg
van itt. <span class="pagenum"><a name="Page_97" id=
"Page_97">-97-</a></span></p>
<p>JÁNOS <i>(megteszi)</i>: Igenis.</p>
<p>LEHOTAI: Mindent olts el, hozd ide a kis állólámpát.</p>
<p>JÁNOS <i>(megteszi; a középluszter taszterének az első ajtó
mellett kell lenni)</i>.</p>
<p>LEHOTAI: A levelet el ne felejtsd odavinni <i>(Elnyulik a
divánon.)</i></p>
<p>JÁNOS: Igenis, nem felejtem el. <i>(Kis pauza.)</i></p>
<p>LEHOTAI <i>(fekszik, fejét a kezére támasztja)</i>.</p>
<p>JÁNOS <i>(áll és vár)</i>.</p>
<p>LEHOTAI: Mire vársz? <i>(Még mielőtt János felelhetne, kinyilik
az ajtó, belép rajta egy nő, de azonnal visszahuzódik, mint a
felvonás elején.)</i></p>
<p>LEHOTAI <i>(ijedten ugrik felé s megy arra felé)</i>: Margit!
Margit! Az ura már hazament!</p>
<p>JÁNOS <i>(visszalép a saját ajtaja felé, csendesen morog)</i>:
Az angyal már itt is volna. <i>(Ki akar menni, de amikor a II.
ajtóhoz ér el, besodródik rajta a férj, félrelöki az
inast.)</i></p>
<p>JÁNOS: Na az ördög is megjött. <i>(Gyorsan el.)</i></p>
<p>FÉRJ: Lehotai!</p>
<p>LEHOTAI <i>(odafordul, idegesen)</i>: Hol jöttél be és mi bajod
megint?</p>
<p>FÉRJ: Az inasod szobáján jöttem keresztül, mert ugy látszik, a
te többi ajtaidon rendezés szerint járnak ki-be a látogatók.</p>
<p>LEHOTAI <i>(nyersen)</i>: Ugy járnak, ahogy nekik tetszik, vagy
ahogy nekem tetszik. És ezt a tónust kikérem magamnak. <span class=
"pagenum"><a name="Page_98" id="Page_98">-98-</a></span></p>
<p>FÉRJ: Te akarod a tónust diktálni? Hiszen elárulod magad! A
feleségem itt van nálad!</p>
<p>LEHOTAI: Előlről kezded?</p>
<p>FÉRJ: Még be sem fejeztem! A feleségem itt van nálad.</p>
<p>LEHOTAI: Féltékeny vagy. Rémeket látsz.</p>
<p>FÉRJ: Elég. Másodszor nem megyek lépre. A feleségemet láttam
most, most éppen, amikor lementem, a kapud alá besuhanni. Felfutott
a hátsó lépcsőn és itt van!</p>
<p>LEHOTAI: Nincs itt, ha mondom. Senki sincs itt.</p>
<p>FÉRJ: Ha nem ő volna itt, nem tagadnád le és nem akarnál innen
eltávolitani. Most mért nem mutogatod sorra a szobáidat?</p>
<p>LEHOTAI: Mert nincs kedvem hozzá. Mert unlak.</p>
<p>FÉRJ: Ez csak világos. Már az előbb leleplezted magad az
idegességeddel. Most mégis elintézzük ezt az ügyet. Mért fehéredtél
el? Csak nem félsz tőlem? Nem ismertelek gyávának. Ha a szinésznőd
volna itt, megmutatnád, de nem az van itt, hanem majd én mutatom
meg a feleségemet. Ott van, vagy ott volt <i>(elindul.)</i></p>
<p>LEHOTAI: Hová mégy?</p>
<p>FÉRJ: Oda. A másik szerelmi odudba.</p>
<p>LEHOTAI: Elfelejted, hogy az én lakásomon vagy. Itt csak
odamehetsz, ahova én megengedem.</p>
<p>FÉRJ: Ne szavalj! Vagy ha éppen beszélni <span class=
"pagenum"><a name="Page_99" id="Page_99">-99-</a></span> akarsz,
mért nem mondod most, hogy nem a feleségemet láttam, hogy tévedtem:
a szinésznő volt; a te szinésznőd, akihez semmi közöm?</p>
<p>LEHOTAI <i>(vállat von)</i>.</p>
<p>FÉRJ: Mért nem állsz most elő avval a hasonlósági mesével? Most,
amikor ellenőrizhetem?</p>
<p>LEHOTAI <i>(hallgat)</i>.</p>
<p>FÉRJ: Mert a feleségem van nálad és ami itt az imént történt,
csak megrendelt komédia volt. Nem válik becsületedre, hogy pénzért
végigjátszattad azt a farsangi tréfát és magad is komédiáztál, mint
egy szinész. De most már elég! Vége a türelmemnek!</p>
<p>LEHOTAI: A feleséged nem volt itt és nincs itt…</p>
<p>FÉRJ: Azt mondod, hogy a szinésznő? Nem! Tudod, nem! nem a
szinésznő! Nyisd ki az ajtót, ha nem akarod, hogy én nyissam
ki.</p>
<p>LEHOTAI: Nincs ott senki.</p>
<p>FÉRJ: Ha nincs, ha már időt adtál neki arra, hogy elmenjen,
akkor is a feleségem volt. A szinésznődnek nincs oka elszökni
előlem! Kinyitod?</p>
<p>LEHOTAI: Esküszöm!</p>
<p>FÉRJ: Vagy olyan becstelen, hogy hamisan esküdj!</p>
<p>LEHOTAI <i>(elveszti a fejét)</i>: De most már torkig vagyok
veled…</p>
<p>FÉRJ: Nyisd ki, egy-kettő! <span class="pagenum"><a name=
"Page_100" id="Page_100">-100-</a></span></p>
<p>LEHOTAI: Azt az ajtót nem, hanem a másikat és kutyakorbácscsal
hajszollak ki rajta.</p>
<p>FÉRJ <i>(rekedten)</i>: Nem?</p>
<p>LEHOTAI: Nem!</p>
<p>FÉRJ: <i>(revolvert vesz ki.)</i> Akkor majd beszél ez a
Browning… ez nem játék. Igy majd kinyitod. <i>(Lehotai hátrál,
ledönti a kis asztali lámpát, sötét van a szobában.)</i></p>
<p>LEHOTAI: Hát botrányt akarsz mindenáron?</p>
<p>FÉRJ: Keresztüllőlek… mint egy kutyát. Az még nem botrány.
<i>(Közvetlenül az ajtó előtt vannak és pedig ugy, hogy a férj
Lehotai mellének tartja a revolvert. A férj van az ajtónak ama
szárnya előtt, amely nyilik, az ajtó felrándul, a nő felfelé üti a
férj kezét. Revolverdörrenés.)</i></p>
<p>MAGDA <i>(sikit)</i>: Emil!</p>
<p>JÁNOS <i>(berohan a II. ajtón, a fal mellett gyorsan
eltapogatódzik az I. ajtóig, felgyujtja a középcsillárt, remegve
áll és nézi a csoportot a másik ajtónál)</i>.</p>
<p>LEHOTAI <i>(lihegve)</i>: Magda!</p>
<p>MAGDA: Mi történt? Megsebesült?</p>
<p>LEHOTAI: Dehogy, dehogy.</p>
<p>JÁNOS <i>(el az előszobaajtón át)</i>.</p>
<p>FÉRJ: Megbocsát… kisasszony… <i>(Lehotaihoz.)</i> Kérlek szépen…
állok rendelkezésedre. <i>(Kimegy az I. ajtón.)</i></p>
<p>LEHOTAI: Magda!?… hát maga az?… maga jött vissza? <span class=
"pagenum"><a name="Page_101" id="Page_101">-101-</a></span></p>
<p>MAGDA: Én… Visszajöttem. Most itt maradok. <i>(Átfonja a férfi
nyakát és megcsókolja.)</i></p>
<p>LEHOTAI <i>(kibontakozik; pauza)</i>: Nem, Magda!…
<i>(kiált:)</i> János!</p>
<p>JÁNOS <i>(bejön)</i>.</p>
<p>LEHOTAI: Lekiséred a kisasszonyt a lépcsőn az autóig… <i>(nagyon
udvariasan és mélyen meghajtja magát.)</i></p>
<p>MAGDA: Emil?</p>
<p>LEHOTAI: Vigyázok magára.</p>
<p>MAGDA <i>(kábultan megy az ajtó felé)</i>.</p>
<p>LEHOTAI <i>(egyedül marad, a kandallóhoz megy, leül, arcát abba
a párnába temeti, amin Magda feje a nagy jelenetben
nyugodott)</i>.</p>
<p class="center"><i>(Függöny.)</i> <span class="pagenum"><a name=
"Page_102" id="Page_102">-102-</a></span></p>
<div class="chapter">
<h2>HARMADIK FELVONÁS.</h2>
</div>
<p><i>(Szin ugyanaz a szalón, ami az első felvonásban. Mikor a
függöny felmegy, a szobalány rakosgat.)</i></p>
<h3><i>Első jelenet.</i></h3>
<p>SZAKÁCSNÉ <i>(bejön II. nézi, hogy mit csinál a szobalány)</i>:
Kati!</p>
<p>SZOBALÁNY: Pszt!</p>
<p>SZAKÁCSNÉ: Tudom, tudom… még nem kelt föl… Milyen ház ez!</p>
<p>SZAKÁCSNÉ: A nagysága nem kelt föl, de már megreggelizett… Az
ebédnek sincs rendes ideje. Egyszer kettőkor, egyszer háromkor…
Milyen ebéd az!</p>
<p>SZOBALÁNY: Csak olyan, amilyent egy ilyen szakácsné főzni
tud…</p>
<p>SZAKÁCSNÉ: No no. Ellépek én innen.</p>
<p>SZOBALÁNY: Sir majd a kapufélfa.</p>
<p>SZAKÁCSNÉ: Nem tetszik nekem ami itt van. A nagyságos Szendrei
ur! Mit akar az itt? <span class="pagenum"><a name="Page_103" id=
"Page_103">-103-</a></span></p>
<p>SZOBALÁNY: Azt ő tudja.</p>
<p>SZAKÁCSNÉ: Én is tudom… Nem nagy kunszt tudni azt… Férfi mindig
csak egyet akar… de meg a felesége is… azért megreped a szivem.</p>
<p>SZOBALÁNY: Gyönge szive van magának.</p>
<p>SZAKÁCSNÉ: Ahogy ezek itt ki-be járnak, minthogy ha ajtó se
volna a lakáson. De nem azér jöttem be.</p>
<p>SZOBALÁNY: Hát?</p>
<p>SZAKÁCSNÉ: Itt voltak a virágos boltbul.</p>
<p>SZOBALÁNY: Na?</p>
<p>SZAKÁCSNÉ: Azt mondja az a kifutó lány, hogy most nincs nékik az
a cékla-virág. De közbe majd hozatnak a nagycsarnokbul.</p>
<p>SZOBALÁNY: Jó, majd leszaladok mindjárt.</p>
<p>SZAKÁCSNÉ: Aztán csak maradjon el egy órahosszat, hogy nekem
kelljen az ajtót nyitogatni.</p>
<p>SZOBALÁNY: Nem törik le a keze.</p>
<p>SZAKÁCSNÉ: Itt van a portás. A szinháztul. A kisasszonynyal akar
beszélni.</p>
<h3><i>Második jelenet.</i></h3>
<p>PORTÁS <i>(kopog a II. ajtón.)</i></p>
<p>SZOBALÁNY <i>(gyorsan eldugja a kefét, leveszi a fejéről a
kendőt)</i>: Tessék.</p>
<p>PORTÁS <i>(bejön)</i>: Kérem szépen, nekem vissza kell mennem az
igazgató urhoz. Kérem Katinka kisasszony, tessék megmondani a
müvésznőnek… <span class="pagenum"><a name="Page_104" id=
"Page_104">-104-</a></span> Tessék megmondani, hogy az igazgató ur
délután szeretne feljönni a szerző urral.</p>
<p>SZOBALÁNY: Minek?</p>
<p>PORTÁS: A miatt a harmadik felvonás miatt.</p>
<p>SZOBALÁNY <i>(érdeklődve)</i>: Megint rossz?</p>
<p>PORTÁS <i>(legyint)</i>: Magyar szerző. Nem tud az jó harmadik
felvonást irni, ha megfeszül, akkor se… De az igazgató ur már nem
akarja magához kéretni a müvésznőt, mert tegnapelőtt éjfékor is
evvel a harmadik felvonással bajmolódtak. Hát hogy itthon lesz-e a
müvésznő? Sziveskedjék megüzenni.</p>
<p>SZOBALÁNY: Jól van, Peske ur, majd szólok neki.</p>
<p>PORTÁS: Isten velük. <i>(Az ajtóból visszaszól.)</i> Délután
ötig. <i>(El.)</i></p>
<p>SZAKÁCSNÉ: Addig talán föl is kel a müvésznő.</p>
<p>SZOBALÁNY: Biztosan fönn van már.</p>
<p>SZAKÁCSNÉ: Addig talán föl is veszi a pongyoláját.
<i>(Gunyosan.)</i> Pongyoláját. Addig talán a Katinka kisasszony is
fölkefélte a szalont.</p>
<h3><i>Harmadik jelenet.</i></h3>
<p>PAULA <i>(bejön II.)</i>: A konyhában nincs senki.</p>
<p>SZAKÁCSNÉ <i>(morog)</i>: Na, ez már begyött, ez a kisértet!</p>
<p>SZOBALÁNY: A kisasszony még nem öltözött fel. <span class=
"pagenum"><a name="Page_105" id="Page_105">-105-</a></span></p>
<p>SZAKÁCSNÉ: Én meg most kimegyek a konyhába.</p>
<p>SZOBALÁNY: Jól teszi, szakácsné.</p>
<p>SZAKÁCSNÉ <i>(nem megy ki)</i>.</p>
<p>SZOBALÁNY: Szóljak a kisasszonynak, hogy itt tetszik lenni?</p>
<p>PAULA: Hagyja Katinka, én várhatok.</p>
<p>SZOBALÁNY: A kisasszony tegnap este nem játszott…</p>
<p>PAULA: Tudom fiam.</p>
<p>SZOBALÁNY: De azért mégis későn feküdt le.</p>
<p>SZAKÁCSNÉ: De milyen későn!</p>
<p>PAULA: Tudom fiam.</p>
<p>SZOBALÁNY: Nagyon ideges volt, mikor hazajött.</p>
<p>SZAKÁCSNÉ: Hüh! Milyen ideges!</p>
<p>PAULA: Tudom fiam.</p>
<p>SZOBALÁNY: És a Szendrei nagyságos ur még nem volt itt ma
délelőtt.</p>
<p>SZAKÁCSNÉ <i>(gunyosan)</i>: Pedig nagy szükség lett vóna
rá.</p>
<p>PAULA: Azt is tudom, fiam.</p>
<p>SZOBALÁNY: És… és… és itt jön már a kisasszony.</p>
<p>SZAKÁCSNÉ <i>(kimegy)</i>. <span class="pagenum"><a name=
"Page_106" id="Page_106">-106-</a></span></p>
<h3><i>Negyedik jelenet.</i></h3>
<p>MAGDA <i>(reggeli pongyolában kilép)</i>.</p>
<p>SZOBALÁNY: Kezeit csókolom. <i>(Odaszalad, kezet csókol.)</i>
Kérem szépen, itt volt a Peske ur, a portás…</p>
<p>MAGDA: Hagyd csak, ráérsz, kimehetsz.</p>
<p>SZOBALÁNY <i>(knixet csinál és kimegy)</i>.</p>
<p>MAGDA: Szervusz Paulus, igazán te vagy az?</p>
<p>PAULA: Csókolom a kezedet.</p>
<p>MAGDA: Na, mit csinálsz? Csak nem akarod a kezemet megcsókolni,
mint a szobalányom.</p>
<p>PAULA: Olyan gyönyörü kezed van!</p>
<p>MAGDA: Erigy már, te! Hogy vagy? Két nap óta nem láttalak. Mért
nem jöttél be hozzám?</p>
<p>PAULA: Voltam itt… de csak olyankor, mikor te nem voltál
itthon.</p>
<p>MAGDA <i>(leül)</i>: Hol az urad, az a futóbolond?</p>
<p>PAULA: Próbán.</p>
<p>MAGDA: Mi van? Nem is néztem a táblát.</p>
<p>PAULA: Hamlet. Repriz.</p>
<p>MAGDA: Ja igaz. Hamlet. Fekete trikó… nagy monológ és mélabu… Az
urad megint megvadithatja a nőket. Lesz nagy erkölcsi…</p>
<p>PAULA: Lesz… lesz. <i>(Pauza.)</i> Lesz.</p>
<p>MAGDA: Ejnye, de el vagy szomorodva. Mi bajod, Paulus?</p>
<p>PAULA: Semmi, angyalom… semmi, semmi. <span class=
"pagenum"><a name="Page_107" id="Page_107">-107-</a></span></p>
<p>MAGDA: De hisz itt a sirás, a torkodba.</p>
<p>PAULA: Semmi… csak beszélni akartam veled. <i>(Kis szünet.)</i>
Az uramról… de ám komolyan.</p>
<p>MAGDA: Lehet a te uradról komolyan beszélni! Az még ötvenéves
korában is gyerek lesz.</p>
<p>PAULA: Az igaz, hogy fiatal még… az Isten tartsa meg… nem
öregszik… olyan fiatal… és olyan szerelmes.</p>
<p>MAGDA: Az a szerepköre. Amorózó.</p>
<p>PAULA <i>(sóhajt)</i>: Nem, nem… igazán szerelmes.</p>
<p>MAGDA: Beléd?</p>
<p>PAULA: Nem. Beléd.</p>
<p>MAGDA <i>(idegesen nevet)</i>: Az lehet. Nekem tegnapelőtt
mondta.</p>
<p>PAULA: És tegnap olyan volt, mintha elvesztette volna az eszét.
Egész nap szaladgált ide-oda, nem találta a helyét, nem tudott egy
percig nyugodtan maradni.</p>
<p>MAGDA: Tegnap?</p>
<p>PAULA: Igen. Egész délután. Este aztán… este ugy sirt, mint a
záporeső. Három zsebkendő nem volt elég. Mind tele-sirta… Magduska…
én nem tudom, tegnap mi történt veled… csak azt láttam, hogy az
Imre egészen oda van érted… És tudod, igaza van szegénykének…</p>
<p>MAGDA: Sajnálod?</p>
<p>PAULA: Persze. Te olyan szép vagy, jaj, olyan <span class=
"pagenum"><a name="Page_108" id="Page_108">-108-</a></span> szép,
olyan kedves, olyan fiatal és olyan hires! És nézz meg engem.</p>
<p>MAGDA <i>(kedvesen)</i>: Nem tetszel magadnak, Paulus.</p>
<p>PAULA: Ó, magamnak! nem tetszem én már senkinek!</p>
<p>MAGDA: Nekem tetszel. Derék asszony vagy.</p>
<p>PAULA: De nem tetszem neki, az Imrének. Látod, befogtam magam a
házi munkába, dolgozom reggeltől estig, takaritok, főzök,
rendbentartom, megbecsülöm… Azt hittem, ez kell neki. Jó, nyugodt
otthon, egy ilyen nagy müvésznek. Mikor elvett…</p>
<p>MAGDA: Kórista voltál?</p>
<p>PAULA <i>(büszkén)</i>: Nem. Segédszinésznő. Akkor azt
gondoltam, avval hálálom meg a jóságát, hogy megmutatom:
szinésznőből is lehet jó háziasszony.</p>
<p>MAGDA: Lett is, Paula. Boldog lehet az urad.</p>
<p>PAULA: De nem az… Olyan boldogtalan! <i>(elsirja magát)</i> mert
az a nagy szenvedély… ez egy nagy szenvedély…</p>
<p>MAGDA: Szinész-szerelem. Szeretem a partneremet.</p>
<p>PAULA: Nem, nem! ez egy nagy szenvedély Meghal az érted.</p>
<p>MAGDA: Csak várd meg nyugodtan.</p>
<p>PAULA: Meghal, vagy lesoványodik. Pedig most olyan jó husban
van. <span class="pagenum"><a name="Page_109" id=
"Page_109">-109-</a></span></p>
<p>MAGDA: Hála istennek.</p>
<p>PAULA: És épen azért jöttem be hozzád… hogy szóljak neked… én
nem akarok akadály lenni…</p>
<p>MAGDA: Akadály?</p>
<p>PAULA <i>(makog)</i>: Szerelem… házasság.</p>
<p>MAGDA <i>(komolyan)</i>: Te, Paula… mondd… te is azt hiszed?…
Hogy az urad szeretője vagyok?</p>
<p>PAULA: Ó, ó! Hogy tételezhetsz fel rólam ilyent.</p>
<p>MAGDA: Nem rólad: rólam; és nem én, hanem te.</p>
<p>PAULA: Isten ments! ments isten! Hát nem tudom én, hogy te olyan
tiszta vagy, mint a hó… te édes, te szép, te csillag!
<i>(Csókolgatja a kezét.)</i></p>
<p>MAGDA: Akkor nem értelek.</p>
<p>PAULA: Én csak azt akartam mondani, ó angyalom, csak azt, hogy
én nem akarom, hogy az én Imrém boldogtalan legyen és hogyha téged
el akar venni… hogy akkor én, ha megszakad is a szivem… mert
megszakad… meg, meg… megszakad.</p>
<p>MAGDA: Na, ne szakadjon meg a szived és térj magadhoz
Paulus.</p>
<p>PAULA: Nem, nem! Ha megszakad is a szivem, én elválok, tőle, el,
ha tudom, hogy evvel boldoggá teszem… Elválok.</p>
<p>MAGDA: De Paulus, Paulus! Vedd már elő a jobbik eszedet! Mért
akarsz összeadni az uraddal?</p>
<p>PAULA: Hogy boldog legyen. <span class="pagenum"><a name=
"Page_110" id="Page_110">-110-</a></span></p>
<p>MAGDA: De ez a házasság nem az uradtól függ, hanem tőlem.</p>
<p>PAULA: Te is boldog leszel. Ugy szeret, ugy imád. Én
elválok.</p>
<p>MAGDA <i>(nevet)</i>: Az nem olyan könnyen megy. Soká tart.</p>
<p>PAULA: Nem is tart soká… Nálunk nem… Nálunk hamarabb is
meglehetne. Hamarabb… Akár holnap.</p>
<p>MAGDA: Ugyan mért, te gyerek?</p>
<p>PAULA: Mert mi… <i>(elakad; halkan:)</i> Mert mi nem… <i>(a
fejét rázza)</i> nem… nem vagyunk… megesküdve.</p>
<p>MAGDA <i>(felháborodva)</i>: Ó!… ezt nem tudtam, Paulus, ti csak
ugy… ugy együtt…?</p>
<p>PAULA <i>(lehajtott fejjel)</i>: Igen… csak ugy… mindig
halasztódott… nem értünk rá… tudod… oda délelőtt kell menni… és a
sok próba, Imrének… hát csak ugy maradtunk. Azért válhatunk el
könnyen.</p>
<p>MAGDA: Majd ezt elintézem az uraddal. Hogy ne válhassatok el
ilyen könnyen.</p>
<p>PAULA: Hát nem akarod?</p>
<p>MAGDA: Ugyan, ugyan!</p>
<p>PAULA: Pedig az Imre olyan kedves fiu. A tenyerén fog hordani…
téged biztosan.</p>
<p>MAGDA: Ezentul téged is.</p>
<p>PAULA: Olyan szép ember!</p>
<p>MAGDA: Neked Paulus, neked! <span class="pagenum"><a name=
"Page_111" id="Page_111">-111-</a></span></p>
<p>PAULA: És a többi nőknek. Mind a nőknek. Annyi leveleket
kap!</p>
<p>MAGDA: Elhiszem. De nekem az amorózó: nem férfi.</p>
<p>PAULA: Az én Imrém az!</p>
<p>MAGDA: Te, én ugy látom, hogy az urad már meg is kérte a kezemet
– tőled. És te oda is adtad neki.</p>
<p>PAULA: Olyan szép pár lennétek! Két ilyen hires!</p>
<p>MAGDA: Ezt a csacsiságot temesd el. Az urad a tiéd.</p>
<p>PAULA <i>(boldogan)</i>: Köszönöm, angyalom, köszönöm.</p>
<h3><i>Ötödik jelenet.</i></h3>
<p>SZAKÁCSNÉ <i>(kinyitja II. ajtót)</i>: Tessék, itt van a
nagyságos asszony!</p>
<p>SZENDREI <i>(mogorván)</i>: Jó, ha itt van, magam is
megtalálom.</p>
<p>PAULA: Az uram! akkor szaladok ebédet csinálni.</p>
<p>MAGDA: Ne szaladj.</p>
<p>SZENDREI: Csókolom a kezét, Magda.</p>
<p>MAGDA: Beszélgessetek addig, gyerekek. De várj meg Szendrei,
neked akarok egyet-mást mondani. <i>(A saját szobájába megy.)</i>
<span class="pagenum"><a name="Page_112" id=
"Page_112">-112-</a></span></p>
<p>SZENDREI <i>(egy kis szünet után)</i>: Te is itt vagy?</p>
<p>PAULA <i>(az egész itt következő jeleneten át megmarad
csendesnek és alázatosnak, mig Szendrei egyre beljebb nyargalja
magát)</i>: Itt.</p>
<p>SZENDREI: Észlelem. Örömmel és lelkesedéssel észlelem.</p>
<p>PAULA <i>(csodálkozva)</i>: Mit?</p>
<p>SZENDREI: Hogy itt vagy. Mért bőszited az embert fölösleges
válaszokkal?</p>
<p>PAULA: Kérdezted.</p>
<p>SZENDREI: Kérdeztem, kérdeztem! Nem minden kérdésre kell
felelni. Vannak, ugynevezett szónoki kérdések. De asszonyok ezt
soha meg nem tanulják. Mondd, kérlek, mit tanultok meg, ti,
asszonyok?… mondd?</p>
<p>PAULA: Hisz én csak megmondtam, hogy itt vagyok. Bejöttem.</p>
<p>SZENDREI: Láttam, hogy itt vagy, ennek következtében azt is
láttam, hogy bejöttél. Ezt magamtól is kitalálom.</p>
<p>PAULA: Imre, kérlek.</p>
<p>SZENDREI: De azt nem találom ki magamtól, hogy otthon miért
nincs senki. Otthon? Kacagok. Nincs nekem otthonom. Madárnak
barlangja, medvének fészke van… nekem nincs otthonom.</p>
<p>PAULA: Megforditva.</p>
<p>SZENDREI: Nem megforditva! Vagy talán a medvének nincs otthona?
<span class="pagenum"><a name="Page_113" id=
"Page_113">-113-</a></span></p>
<p>PAULA: Nem. A medvének van barlangja.</p>
<p>SZENDREI: Abszolut mellékes, hogy mije van a medvének. Engem az
nem érdekel. Engem az érdekel, hogy nekem nincs otthonom. Mer’
otthon minálunk nincs senki. Az ember hazalohol a próbáról és olyan
fáradt, mint egy kutya…</p>
<p>PAULA <i>(nem akar közbeszólni)</i>.</p>
<p>SZENDREI: Igenis, olyan fáradt, mint egy kutya. A hasonlathoz
ragaszkodom. Ahhoz hasonlitom magamat, amihez akarom.</p>
<p>PAULA: Fáradt vagy, fiacskám?</p>
<p>SZENDREI: Merek lenni.</p>
<p>PAULA: Kérlek szépen…</p>
<p>SZENDREI: Talán megengeded egy szinésznek, hogy fáradt legyen,
ha háromszor végigcsinálta a Hamlet ötödik felvonását.
<i>(Szaval)</i>:</p>
<div class="poem">
<div class="stanza"><span class="i0">Óh! meghalok,
Horáció!<br /></span> <span class="i0">Túlzajg az ádáz méreg
lelkemen<br /></span> <span class="i0">Nem élhetem meg az uj
hireket…<br /></span></div>
</div>
<p class="i0">és igy tovább, a többi esti lapokat. És ezt az egész
jelenést háromszor… Mert a rendező uj felfogásban akarja a
meghalást. Mért nem hal meg ő, ha olyan nagyszerü uj felfogással
tud meghalni? Az ember meghal háromszor, aztán hazaliheg a próbáról
és nincs otthon senki. <i>(Magda bejön.)</i> Senki! Egy lélek
se.</p>
<p>PAULA: A cseléd otthon van! <span class="pagenum"><a name=
"Page_114" id="Page_114">-114-</a></span></p>
<p>SZENDREI: A cseléd nem a feleségem.</p>
<p>MAGDA <i>(közbeszól és Szendrei elkezd egész kicsi lenni)</i>:
De a feleséged, az cseléd, ugy-e?</p>
<p>SZENDREI: Kérem, egy szóval sem mondtam.</p>
<p>MAGDA: Szendrei, egy kicsit szégyelhetnéd magadat, hogy
veszekedni mersz a feleségeddel…</p>
<p>SZENDREI: Bocsánat, Magda… <i>(morog)</i> igaza van, majd
otthon.</p>
<p>MAGDA: Se itt, se otthon. Mért bántod ezt az asszonyt?</p>
<p>PAULA: Ne bántsd, Magda, hiszen nem bánt ő engem.</p>
<p>SZENDREI <i>(kap rajta)</i>: Na látja, hogy nem bántom. Csak
megkivánhatok a feleségemtől annyit… hogy otthon is legyen egy
kicsit és ne üljön egész nap egy idegen lakásban.</p>
<p>PAULA <i>(félénken)</i>: Most jöttem csak.</p>
<p>MAGDA: A feleséged nem ül itt egész nap, Szendrei, de te itt
ülsz. És ha a feleséged itt ülne is, az nem volna olyan nagy baj.
Mert a feleséged okos és kedves asszony.</p>
<p>SZENDREI: Nna!</p>
<p>MAGDA: Nem na! Hanem a feleséged okos és kedves asszony, csak
most nem az, mert most abban fárad, hogy megkérje a kezemet – a te
számodra.</p>
<p>PAULA: Ne… ne!</p>
<p>MAGDA: Nem mondtam igazat talán?</p>
<p>PAULA: Ne beszélj róla, édes angyalom. <span class=
"pagenum"><a name="Page_115" id="Page_115">-115-</a></span></p>
<p>SZENDREI <i>(zavarosan)</i>: Kérem, kérem…</p>
<p>MAGDA: Ennek az ostobaságnak ki kell már csavarni a nyakát. Mit
csinálsz, te szerencsétlen ember?</p>
<p>SZENDREI <i>(ijedten)</i>: Kérlek alássan, én, én…</p>
<p>MAGDA: Mért kergeted ilyesmibe ezt az áldott jó asszonyt?… Ez a
csacsi, a szemedből kiolvassa, hogy mit akarsz. Hisz ez az asszony
olyan jó hozzád, hogy kenyérre kenhetnéd, mint egy darab vajat.</p>
<p>SZENDREI: Tiltakozom… tiltakoznom kell!</p>
<p>MAGDA: Kérj tőle bocsánatot, hogy olyan gyalázatosan viselted
magad.</p>
<p>SZENDREI: Majd otthon.</p>
<p>MAGDA: Nem. Ezt nem otthon, hanem itt. Csókold meg a kezét.</p>
<p>PAULA: De Magda!</p>
<p>SZENDREI: Igazán azt akarod, hogy…?</p>
<p>MAGDA: Azt. Egy-kettő. Csókolj kezet neki. Ugy
<i>(megtörténik)</i>. És csókold meg szépen a homlokát is.</p>
<p>PAULA <i>(tulboldogan)</i>: Ó Magda, angyalom!</p>
<p>SZENDREI: A homlokát?</p>
<p>MAGDA: Igen, a homlokát meg a száját.</p>
<p>SZENDREI <i>(megteszi)</i>: Ahogy’ parancsolod.</p>
<p>MAGDA: És mondj le arról, hogy engem elveszel. <span class=
"pagenum"><a name="Page_116" id="Page_116">-116-</a></span></p>
<p>SZENDREI: Most már nem is… Tegnap… tegnap óta… én láttam… én
tudom…</p>
<p>MAGDA: Ha láttál valamit, akkor hallgass, légy férfi.</p>
<p>SZENDREI: Igen… mindnyájan férfiak vagyunk.</p>
<p>MAGDA: Csak nem igaz, hogy te ezt az asszonyt nem szereted?</p>
<p>SZENDREI: Persze, hogy nem igaz. Ki mondta, hogy nem szeretem?
Ki az a gazember, aki azt mondta?</p>
<p>MAGDA: És ha okvetlenül házasodni akarsz, adok neked egy jó
tanácsot. Vedd el a feleségedet.</p>
<p>SZENDREI <i>(elképed és kinyitja a száját, de nem tud
szólni)</i>.</p>
<p>PAULA: Jaj ne mondd, Magduskám, csak ezt ne!</p>
<p>MAGDA: Igen, igen. Vedd el a feleségedet, szépen, szabályosan,
ahogy tisztességes emberhez illik…</p>
<p>SZENDREI <i>(némi szünet után)</i>: Ezt is tudod?</p>
<p>MAGDA: Tudom.</p>
<p>SZENDREI <i>(Paulára néz)</i>.</p>
<p>MAGDA: És nehogy az asszonyt egy szóval is megbántsd emiatt,
hogy megtudtam… Most erigy haza nyugodtan és szeresd a Paulát.
Jó?</p>
<p>SZENDREI <i>(sóhajt)</i>: Jó.</p>
<p>MAGDA: Csak akkor gyere, mikor… különben most egyáltalán ne
gyere. Jó? <span class="pagenum"><a name="Page_117" id=
"Page_117">-117-</a></span></p>
<p>SZENDREI <i>(lemondással)</i>: Hát jó. Ha kidobsz, Magda… ha
engem kidobsz…</p>
<p>MAGDA: Ha neked tetszik ez a szó: ki.</p>
<p>SZENDREI: Szivtelenül ki?</p>
<p>MAGDA: Szivesen és szeretettel ki.</p>
<p>SZENDREI <i>(lassan elindul)</i>: Akkor én már most megyek.</p>
<p>MAGDA: Isten veled.</p>
<p>SZENDREI: Elmegyek… <i>(de nem akar menni.)</i></p>
<p>MAGDA: Elmégy.</p>
<p>SZENDREI: De tényleg el.</p>
<p>MAGDA: Tényleg.</p>
<p>SZENDREI: El… végleg.</p>
<p>MAGDA: El, el. Szervusz. Paula, te maradj!</p>
<p>SZENDREI <i>(alázatosan)</i>: Akkor hát… csókolom a kezedet.
<i>(Kimegy II.)</i></p>
<p>PAULA: Istenem, ez a szegény ember! ez még belehal!</p>
<p>SZENDREI <i>(visszajön)</i>: Ha szükséged lesz egy hü…</p>
<p>MAGDA: Jó, jó. Tudod mikor jöhetsz vissza?</p>
<p>SZENDREI <i>(ragyogva)</i>: Mikor?</p>
<p>MAGDA: Majd ha egy kis irásod lesz arról, hogy elvetted a
feleségedet.</p>
<p>SZENDREI: Paula! gyere, menjünk az anyakönyveshez.</p>
<p>MAGDA: Ne siess, ha tiz évig nem siettél. <span class=
"pagenum"><a name="Page_118" id="Page_118">-118-</a></span></p>
<p>SZENDREI: Hát akkor holnap. És azután mingyárt bejövök.
<i>(Boldogan el.)</i></p>
<h3><i>Hatodik jelenet.</i></h3>
<p>MAGDA <i>(Paulához)</i>: Na látod, nem hal bele. Tegnap, ugy
látszik, utánam lesett. Azért volt olyan izgatott… Látta, hogy
velem baj van…</p>
<p>PAULA: Baj? Veled? Magduska! Hát lehetséges volna?</p>
<p>MAGDA: Mi?</p>
<p>PAULA: Hogy te szerelmes lennél?</p>
<p>MAGDA: Még nem tudom, de félek tőle.</p>
<p>PAULA <i>(határozottan)</i>: Akkor már megvan. Szép ember?</p>
<p>MAGDA: Nem olyan szép, mint a te urad.</p>
<p>PAULA: Olyan nem is lehet. Fiatal? Gazdag? Finom?</p>
<p>MAGDA: Nem tudom… nem kérdeztem… nem érdekelt…</p>
<p>PAULA: Akkor szereted. Jaj, vigyázz, Magduskám, vigyázz
nagyon!</p>
<p>MAGDA: És… és ha már késő volna, Paulus?</p>
<p>PAULA: Istenem. Az lehetetlen. Ilyet ne mondj… olyan okos
voltál… és olyan hideg.</p>
<p>MAGDA: De egyszerre megszédültem és felforrtam.</p>
<p>PAULA: És… és történt valami? <span class="pagenum"><a name=
"Page_119" id="Page_119">-119-</a></span></p>
<p>MAGDA: Történt. Fenn voltam egy férfi lakásán…</p>
<p>PAULA: Jaj, jaj. És… és?</p>
<p>MAGDA: Megcsókoltam.</p>
<p>PAULA: Hej, hej, hej. Más nem történt?</p>
<p>MAGDA: Nem, más nem… Elküldött.</p>
<p>PAULA: Ki? A férfi?</p>
<p>MAGDA: Az.</p>
<p>PAULA <i>(őszinte felháborodással)</i>: De hisz ez
borzasztó!</p>
<p>MAGDA: Hideg volt és udvarias. És nem akart más lenni. Vagy nem
is tudott. Paulus! Ha visszafizethetném neki! Paulus, ha még
egyszer, egyetlenegyszer alkalmam volna rá, hogy ezzel a férfival,
aki olyan furcsán keresztezte az életemet, kegyetlen lehessek!
Milyen kegyetlen tudnék lenni! Szeretném szerelmessé tenni magamba,
hogy elkergethessem; a szemébe kiálthassam, hogy nem szeretem; csak
bolonditottam, csak játszottam vele, igen: játszottam, de csak
azért, hogy megkinozzam, hogy gyönyörködjem a szenvedésében!
<i>(Más hangon.)</i> Mert… Paulus, az olyan megalázó, ha az embert
nem szereti az, akit… vagy ha az ember azt hiszi, hogy nem szereti…
és mégis rá kell gondolni… folyton… Azért nem tudtam ma elég
szigoru lenni az uraddal. Ma jobban sajnálom, mint tegnap, mert ma
jobban megértem.</p>
<p>PAULA: Hát megcsókoltad azt a férfit?</p>
<p>MAGDA: Meg. <span class="pagenum"><a name="Page_120" id=
"Page_120">-120-</a></span></p>
<p>PAULA: Akkor ne félj! Akit te megcsókoltál, Magda, nem mondhat
le rólad. Ne félj. Eljön utánad, ittfekszik a küszöböd előtt egy
hétig, megőrül érted, akit te egyszer megcsókoltál. Ne félj, Magda,
az ujjad köré csavarhatod, ugy meggyötörheted, ahogy akarod…
<i>(szünet, ránéz)</i> ha akarod.</p>
<p>MAGDA <i>(bizonytalanul)</i>: Akarom!</p>
<h3><i>Hetedik jelenet.</i></h3>
<p>SZAKÁCSNÉ <i>(bejön II.)</i>: Fölcsöngettek a földszintről.</p>
<p>MAGDA: Kicsoda?</p>
<p>SZAKÁCSNÉ: Az a kegyelmes, aki tegnapelőtt itt volt, hogy itthon
van-e a kisasszony?</p>
<p>MAGDA <i>(felugrik)</i>: És mit mondott?</p>
<p>SZAKÁCSNÉ: Mit mondtam volna, mikor itthon van a kisasszony? Azt
mondtam, hogy itthon van. Gyün is már.</p>
<p>MAGDA: Erigy! erigy!</p>
<p>SZAKÁCSNÉ: Kérem szépen. Két hét mulva egészen.</p>
<p>MAGDA: Paulus, én evvel az asszonnyal nem beszélhetek – … ne
kérdezz semmit. Beszélj vele, mondj neki valamit, ne félj, hamar el
fog menni. Légy hozzá kedves… Vigyázz, Paulus, vigyázz.</p>
<p>PAULA: Kegyelmes?</p>
<p>MAGDA <i>(a szobájából már)</i>: Az, az, légy kedves hozzá.
<span class="pagenum"><a name="Page_121" id=
"Page_121">-121-</a></span></p>
<p>SZAKÁCSNÉ: Aztán én nyissam ki az ajtót? Vagy már arra se vagyok
jó?</p>
<p>PAULA: Mért ne volna maga arra jó?</p>
<p>SZAKÁCSNÉ: Tetszett látni az elébb, hogy rám támadt a
kisasszony.</p>
<p>PAULA: Mert nem kellett volna azt mondani, hogy a kisasszony
itthon van.</p>
<p>SZAKÁCSNÉ: Azt csak a szobalány tudja, hogy mikor van ugy itthon
a kisasszony, hogy nincs itthon; és mikor nincs itthon ugy, hogy
itthon van. Én vidéken szolgáltam.</p>
<p>PAULA: Jó, jó lelkem.</p>
<p>SZAKÁCSNÉ: Voltam én rendesebb házaknál is. De ott mindig otthon
voltak az urak, mikor otthon voltak.</p>
<p>PAULA: Majd máskor vigyáz.</p>
<p>SZAKÁCSNÉ: Megkérdezzem, hogy itthon van-e, ha látom…</p>
<p>PAULA: Igen, igen, meg kell kérdezni.</p>
<p>SZAKÁCSNÉ: Hát most mondjam, hogy nincs itthon?</p>
<p>PAULA: Ne, lelkem, most már csak eressze be.</p>
<p>SZAKÁCSNÉ: Mer’ én mondom azt is, ha kell.</p>
<p>PAULA: Ne mondja, most csak eressze be. Hamar egy kis rendet
kellett volna csinálni.</p>
<p>SZAKÁCSNÉ: Ehe! A szobajány megint csak ugy átabotába takaritott
<i>(megtörül egy butordarabot.)</i> Tetszik látni, itt a por.
Nálunk nem köll egy <span class="pagenum"><a name="Page_122" id=
"Page_122">-122-</a></span> kis porér’ a patikába elmenni, amig ez
a Katuska van a háznál.</p>
<p>PAULA: Ne most takaritson, lelkem. Most siessen.</p>
<p>SZAKÁCSNÉ: Minek a’ kérem? Amig itt valaki föltotyog a harmadik
emeletre, kimék én addig innen Törökbálintra.</p>
<p>PAULA: Hát a lift ma sem jár?</p>
<p>SZAKÁCSNÉ: Nem jár az kérem sohase. Olyan pesti kitalálás az,
hogy azér van, hogy ne legyen!</p>
<p>PAULA: Gyerünk, gyerünk!</p>
<p>SZAKÁCSNÉ: Hiszen mindig mondtam én, hogy nem is rend az, hogy
az embereket kis skatulába huzkodják föl a harmadik emeletre.
<i>(Megáll)</i> No, de nem is huzkodják! <i>(diadalmasan.)</i> Azér
megyek én el innen! Nem győzöm én a hárem emeletet.</p>
<p>PAULA: Szakácsné lelkem, hiszen magának liftpénze van.</p>
<p>SZAKÁCSNÉ: Mi örömöm van benne, ha egyszer a lift nem jár? Ha
jár, akkor örülök rajta, hogy megspórolom az öt krajcárt, mer’
látom, hogy a házmester megpukkad, ha gyalog hozom föl a kosarat.
De hogyha nem jár, akkor mindenki gyalog gyün föl, tetszik látni,
még egy ilyen kegyelmes asszony is.</p>
<p>PAULA: Menjen már, lelkem, az isten áldja meg!</p>
<p>SZAKÁCSNÉ <i>(indul, fölmegy a lépcsőre, ott megáll,
visszaszól)</i>: Én már ezentul csak földszinten <span class=
"pagenum"><a name="Page_123" id="Page_123">-123-</a></span>
szolgálok! Nem vagyok én harang, hogy olyan közel lakjak a
jóistenhez!</p>
<p class="center"><i>(Csengetés.)</i></p>
<p>PAULA <i>(rendbehozza magát)</i>.</p>
<h3><i>Nyolcadik jelenet.</i></h3>
<p>ASSZONY <i>(bejön I, a tegnapi toalett, körülnéz)</i>: A
müvésznő?</p>
<p>PAULA: Ó… foglaljon helyet, kegyelmes asszony. Talán ide… vagy
talán ide… a müvésznő nincs itthon, tetszik tudni, a próbák…
rettenetes sok próba… ha tudta volna, hogy ide tetszik fáradni.</p>
<p>ASSZONY: Nincs itthon?</p>
<p>PAULA: Nincs, de talán egy óra mulva…</p>
<p>ASSZONY: Azt mondták, hogy itthon van, mikor felcsöngettem.</p>
<p>PAULA: Félreértés lehetett… Tetszik tudni… a cselédség… a mai
cselédség… milyen megbizhatatlan… igazán nagyon… ne méltóztassék
neheztelni… hogy ilyen rendetlenség <i>(körülmutat, de a szobában
nincs rendetlenség)</i> és hogy ilyen zavarban vagyok. De ez a
furcsa hasonlatosság… mintha ő volna.</p>
<p>ASSZONY: Nem ő… én. Kérem, ha nincs itthon, akkor persze hiába
jöttem. Kegyed talán rokona a müvésznőnek? <span class=
"pagenum"><a name="Page_124" id="Page_124">-124-</a></span></p>
<p>PAULA: Nem. Csak a barátnője vagyok. Kegyeskedjék leülni.</p>
<p>ASSZONY: Köszönöm, hiszen csak egy percre jöttem… Kegyed beszél
még ma a müvésznővel?</p>
<p>PAULA: Ó igen, ha megjön… okvetlen.</p>
<p>ASSZONY: Akkor nagyon kérem… igen… mondja meg neki…</p>
<p>PAULA <i>(szolgálatkészen)</i>: Igenis.</p>
<p>ASSZONY: Mondja meg neki… hogy… hogy itt voltam. Irhattam volna,
de személyesen akartam… megköszönni… igen, csak ennyit tessék
mondani neki… megköszönni, amit tett. Ő tudja, hogy miről van szó…
hogy nagyon köszönöm, hogy olyan szives volt… és kedves… igen… és
önfeláldozó… És hogy ha még alkalmam lenne rá az életben…
meghálálnám… és hogy… különben elég, ha ennyivel terhelem kegyedet…
csak azt, hogy köszönöm…</p>
<p><i>(Csöngetés.)</i></p>
<p>PAULA: Valaki jött. Talán a müvésznő…</p>
<p>ASSZONY: Nem! Az nem jön! Tudom!</p>
<p>SZAKÁCSNÉ <i>(bejön)</i>: A báró ur… mit mondjak neki?</p>
<p>PAULA: A báró?</p>
<p>SZAKÁCSNÉ: Na igen, a Lehotai báró.</p>
<p>PAULA: Nem ismerem…</p>
<p>SZAKÁCSNÉ: Mit mondjak neki?</p>
<p>PAULA: Én nem ismerem… Nem tudom.</p>
<p>ASSZONY: Én ismerem… kérem, asszonyom, <span class=
"pagenum"><a name="Page_125" id="Page_125">-125-</a></span>
bocsáttassa be és, ha nem veszi zokon, ezt a különös kérést,
hagyjon egy percre magunkra…</p>
<p>PAULA: Ó, dehogy… én, én átmegyek a lakásomra, tetszik tudni,
itt lakom a szomszédban… <i>(el.)</i></p>
<h3><i>Kilencedik jelenet.</i></h3>
<p>LEHOTAI <i>(jön, meghökken, összeszedi magát)</i>: Csókolom a
kezét…</p>
<p>ASSZONY: Csodálkozik, hogy itt talál?</p>
<p>LEHOTAI: Igazán… az igazat megvallva… feljöttem, hogy köszönetet
mondjak…</p>
<p>ASSZONY: Én is azért jöttem, Emil. Nekem is van mit
megköszönnöm. És magának is van.</p>
<p>LEHOTAI: De mért beszél velem ilyen különös hangon? Hiszen
tegnap egészen más volt.</p>
<p>ASSZONY: Barátom, az tegnap volt… Milyen régen volt a tegnap!…
Egy álmatlan éjszaka van a tegnap és a ma között. És egy álmatlan
éjszakán egy asszony sokat álmodik. Tiz esztendőt öregedtem tegnap
óta, Emil.</p>
<p>LEHOTAI: Ne mondjon ilyet.</p>
<p>ASSZONY: Hagyja, Emil. Tegnap délután ugy mentem el hazulról,
mint egy asszony, aki soha többé vissza nem megy a családi
fészkébe. És este későn, ugy mentem haza, mint aki soha többé ki
nem lép onnan… Tegnap el tudtam volna képzelni, még talán azt is…
hogy magával elmegyek a világ végére. De mikor este egymagam
kószáltam az utcákon, akkor megéreztem, hogy magának volt
<span class="pagenum"><a name="Page_126" id=
"Page_126">-126-</a></span> igaza… hogy a család, a kényelem, a
cim… igen… mindez kell, ha az embernek már üres a szive. Akkor
hazajött az uram és elmondta, hogy mi történt a maga lakásán. Hogy
ez a nő… ott volt… ott, mikor nem kellett volna ott lenni… mert ez,
már nem volt benne a játékrendben. És aztán, ma délelőtt, a maga
levele… Hogy most, egyideig ne találkozzunk. Nem akar veszedelembe
sodorni. Értem, Emil, értem… Most, egyideig… soha többé! Férjes
asszonyok mindig igy bünhődnek a szerelmükért! Jön egy leány… és a
lány mindig többet ér, mint az asszony… És ez a lány, ez mindent
tud adni: szépséget, zavartalan szerelmet, és még annál is többet:
érintetlenséget… Istenem, én… én? amim nekem volt, azt én már
odaadtam, és én vagyok a legyőzött ebben a harcban, amely nem is
volt harc, csak tréfa volt, ami komolyan végződött… Mért nem szól?
Mért nem szakit félbe?</p>
<p>LEHOTAI: Mit mondjak Margit?</p>
<p>ASSZONY: Csakugyan. Ne mondjon semmit. Hiszen amit mondana, nem
volna igaz. Amit hallgat, az az igaz. Leszámoltam magammal tegnap…
Megcsókoltam a gyerekeimet és megtisztitottam a szivemet. Azután
egyenes szóval és nyilt arccal nyugodtan azt hazudtam az uramnak,
hogy el akartam menni hazulról, a sértett büszkeségem kergetett el
engem, a tiszta asszonyt…</p>
<p>LEHOTAI: Igen. <span class="pagenum"><a name="Page_127" id=
"Page_127">-127-</a></span></p>
<p>ASSZONY: Engem, a tiszta asszonyt! Az uram elhitte. Ezt kellett
megköszönnöm ennek a nőnek. A hátralevő életem nyugalmát… Ezt a
nyomorult nyugalmat, amit ő szerzett meg nekem, mikor magát elvette
tőlem…</p>
<p>LEHOTAI: De nem…</p>
<p class="center"><i>(Szünet.)</i></p>
<p>SZOBALÁNY <i>(kinyitja a II. ajtót és két kosár virágot hoz
be)</i>: Kisasszony kérem, itt a virág… Pardon…</p>
<p>ASSZONY: Csak tegye le, fiam. Ajándék. Ugye?</p>
<p>SZOBALÁNY: Dehogy, kérem. Mink csak premieren kapunk virágot. A
kisasszony hozatta. Azt mondta, hogy hozzak fel igen sok cserép
cikláment és rakjuk teli vele a lakást. De csak ezt a kél kosarat
tudták megszerezni. A többi majd ezután jön.</p>
<p>SZOBALÁNY <i>(kimenőben)</i>: A fehér egy kicsit gyönge… azt
mondták a virágos boltban, hogy a fehér nem sokáig fog tartani
<i>(kimegy)</i></p>
<p>ASSZONY: Bizony, Emil, a fehér egy kicsit gyönge… Nézze. Ugyanaz
a virág…</p>
<p>LEHOTAI: Ugyanaz… Igen…</p>
<p>ASSZONY: És mégis… az egyik fehér, a másik piros… A piros az
igazi, a fehér nem sokáig fog tartani. Már elvirult… a fehér
hamarabb virul el… isten vele, Emil.</p>
<p>LEHOTAI: Lekisérem…</p>
<p>ASSZONY: Nem. Egyedül megyek. <span class="pagenum"><a name=
"Page_128" id="Page_128">-128-</a></span></p>
<p>LEHOTAI: A kocsijáig…</p>
<p>ASSZONY: Egyedül megyek. Maga itt marad. Nem azért jött ide,
hogy velem találkozzék. Isten vele. És az uram irni fog két
bocsánatkérő levelet. Magának, és a nőnek. Nem lesz lovagias ügy.
Nem engedem meg. Párbaj?… Nem!… Már magam miatt sem. Semmi se lesz.
Isten vele. Örülök, hogy nem történt baja.</p>
<p>LEHOTAI <i>(visszajön és a cikláment nézi, cigarettára gyujt,
eldobja)</i>.</p>
<h3><i>Tizedik jelenet.</i></h3>
<p>SZENDREI <i>(bedugja a fejét az ajtón)</i>: Ezer bocsánat… Nem
zavarom?</p>
<p>LEHOTAI: Á! Szendrei ur? <i>(közönyösen)</i> Nem zavar. Hogy
zavarna? Itt ön épannyi joggal van, mint én.</p>
<p>SZENDREI: Ne méltóztassék gunyolódni. Méltóságodat itt szivesen
látják, ellenben engem… nekem nem is szabad ittlennem, amig el nem
vettem a feleségemet.</p>
<p>LEHOTAI <i>(nem érti)</i>: Kérem?</p>
<p>SZENDREI: Ezt ön nem érti, nem is értheti…</p>
<div class="poem">
<div class="stanza"><span class="i0">Több dolgok vannak földön és
egen<br /></span> <span class="i0">Horáció, mintsem
bölcselmetek<br /></span> <span class="i0">Álmodni képes. De jerünk
tovább<br /></span></div>
</div>
<p class="i0">Én csak beszöktem, hogy bocsánatot kérjek öntől
<span class="pagenum"><a name="Page_129" id=
"Page_129">-129-</a></span> a tegnapi viselkedésemért, hogy
megmagyarázzam…</p>
<p>LEHOTAI: Fölösleges minden magyarázat… Férfiak közt…</p>
<p>SZENDREI: Igen… férfiak vagyunk mindnyájan. Tegnap is az voltam.
Nem tudtam elmenni az ön háza környékéről. Ugy jártam ott, mint a
madár, amit kigyó szeme vert meg. És ugyanugy kinlódtam is.
Ugyanugy. Talán még harmadszor is visszamentem volna… még akkor is,
ha tudom, hogy inzultusnak teszem ki magam.</p>
<p>LEHOTAI: Inzultus! hogy mondhat ilyet!?</p>
<p>SZENDREI: Annak is kitenném magamat! Én ki! Csak tessék!
Méltóságodnak passzpartuja van a becsületemen át. A férfi, akit
Magda kiválaszt…</p>
<p>LEHOTAI <i>(hogy elterelje a beszélgetést)</i>: Pardón…</p>
<p>SZENDREI: Én tudom, mi a szerelem. Kunyhóban és palotában
egyaránt. Azt lehetne mondani: mindenütt. Nem véletlen, hogy
szinpadi karrierem a szerelem felé sodort.</p>
<p>LEHOTAI: Valószinü.</p>
<p>SZENDREI: Nem valószinü, hanem biztos! A sziv szava ez. Mert ki
a jó szerelmes szinész? Ki? Aki érti a sziv szavát. S aki zengetni
tudja a szó szivét. És én tudom.</p>
<p>LEHOTAI: Valóban.</p>
<p>SZENDREI: Ezt még kritikusaim is elismerik.</p>
<p>LEHOTAI: Okos emberek. <span class="pagenum"><a name="Page_130"
id="Page_130">-130-</a></span></p>
<p>SZENDREI: Csinján!</p>
<p>LEHOTAI <i>(nem érti)</i>: Hogy-hogy?</p>
<p>SZENDREI: Csak esetről-esetre okosak. Megtörténik, hogy valamely
ezer soros szerepemről mindössze egy sorban emlékeznek meg.</p>
<p>LEHOTAI <i>(unatkozik)</i>: Ez is előfordul?</p>
<p>SZENDREI: Elő. Ezer sort mondok én, egy sort irnak ők. Mily
aránytalanság!</p>
<p>LEHOTAI: Annak látszik.</p>
<p>SZENDREI: És az is. <i>(Szünet.)</i> Uram!</p>
<p>LEHOTAI <i>(figyel)</i>.</p>
<p>SZENDREI: Uram. Tegnap még azt hittem, hogy megölöm önt.</p>
<p>LEHOTAI <i>(udvariasan)</i>: Nagyon megtisztelő.</p>
<p>SZENDREI: Amig nem tudtam biztosat. De most már ugy érzem, hogy
nem ölöm meg.</p>
<p>LEHOTAI: Köszönöm.</p>
<p>SZENDREI: Most már lehiggadtam és hideg vagyok. <i>(Nagyon
egyszerüen)</i> Mint a jégmezők…</p>
<p>LEHOTAI <i>(fölkel)</i>: Örülök.</p>
<p>SZENDREI <i>(elindul)</i>: És most ajánlom magamat. Magamat
ajánlom. Nem vagyok itt, nem szabad ittlennem. <i>(Az ajtóból)</i>
Hideg vagyok, mint a jégmezők.</p>
<h3><i>Tizenegyedik jelenet.</i></h3>
<p>PAULA <i>(jön)</i>.</p>
<p>LEHOTAI <i>(meghajtja magát)</i>.</p>
<p>PAULA: A báró ur, ugy-e bár?</p>
<p>LEHOTAI: Lehotai. <span class="pagenum"><a name="Page_131" id=
"Page_131">-131-</a></span></p>
<p>PAULA: Szendreiné.</p>
<p>LEHOTAI: A müvésznő…? <i>(Magdát érti.)</i></p>
<p>PAULA: Itthon van, de átment mihozzánk, nagyon izgatott volt,
mikor a kegyelmes asszony jött. Már szóltam Magdának, de nem akarja
a báró urat sem fogadni.</p>
<p>LEHOTAI: Nem akar fogadni?</p>
<p>PAULA: De azért tessék csak maradni. Szólok még egyszer. Azt
hiszem, Magda még nem tudja, mit akar <i>(kimegy)</i>.</p>
<p>LEHOTAI <i>(egyedül marad)</i>: Megbánta volna?</p>
<h3><i>Tizenkettedik jelenet.</i></h3>
<p>SZOBALÁNY <i>(néhány cserép cikláment hoz)</i>: Hála istennek,
ez is itt van. Ezek is szépek. Tessék megengedni, méltóságos ur,
hogy addig szétrakjam a szobában. A nagyságám még megharagudna,
hogy megjött a virágja, de kinthagytam a konyhában.</p>
<p>LEHOTAI: Hogy hijják magát, fiam?</p>
<p>SZOBALEÁNY: Katinka a nevem, kezét csókolom.</p>
<p>LEHOTAI: Akkor idefigyeljen, Katinka. Biztos, hogy ez a virág
már megjött a boltból? <i>(egy huszkoronást vesz ki)</i> Vigye ki
szépen ezt a virágot.</p>
<p>SZOBALÁNY: Hát beviszem az ebédlőbe, kérem szépen. Csak a
cserepeket?</p>
<p>LEHOTAI: Nem. Az egészet. A kosarakat is. <span class=
"pagenum"><a name="Page_132" id="Page_132">-132-</a></span></p>
<p>SZOBALÁNY <i>(bemegy az ebédlőbe)</i>: Ideteszem a paraván
mögé.</p>
<p>LEHOTAI: Itt a két kosár is. Igy.</p>
<p>SZOBALÁNY <i>(kikiált)</i>: De itt is meglátja a kisasszony
később.</p>
<p>LEHOTAI: Később? az nem baj. Rakja le.</p>
<p>SZOBALÁNY <i>(kikiált)</i>: Kérem szépen, leesnek a virágok!</p>
<p>LEHOTAI <i>(bemegy, közben ezt mondja)</i>: Várjon fiam,
segitek. <i>(Behuzza maga után az ajtót)</i>.</p>
<h3><i>Tizenharmadik jelenet.</i></h3>
<p>PAULA <i>(benyit, visszaszól Magdának, aki utána jön)</i>: Nincs
már itt.</p>
<p>MAGDA <i>(bejön, kis selyemköpeny van rajta, ahogy a nők a
szomszédba át szoktak menni)</i>: Megsértődött, elment.</p>
<p>LEHOTAI <i>(kijön a szobából, egyszerüen)</i>: Kezét
csókolom.</p>
<p>PAULA: Itt van. Meggyötörheted <i>(szerényen kimegy)</i>.</p>
<p>MAGDA: Hát még sem ment el? Azt hittem…</p>
<p>LEHOTAI: Okvetlen látni akartam. Beszélni akartam magával. Annyi
minden mondani valóm van!</p>
<p>MAGDA: Nem is lehet. Ha tegnap nem volt, ma se legyen. Nincs
közünk egymáshoz, báró ur, ahogy tegnapelőtt sem volt.
Belesodródtam egy <span class="pagenum"><a name="Page_133" id=
"Page_133">-133-</a></span> meggondolatlanságba, végigjátszottam a
szerepemet. Ezt most megköszöni? Ugy-e? Akkor, ezzel, már végeztünk
is.</p>
<p>LEHOTAI: Nem! Azt köszönöm, hogy nem játszotta végig a szerepet.
Hogy elfutott. <i>(Más hangon.)</i> És hogy visszajött. Mért nem
beszélt most az asszonynyal, Magda?</p>
<p>MAGDA: Fölösleges volt. Tudtam, hogy mit akar. Azért jött, hogy
megköszönje, amit tettem. Üzente is. Mit mondtam volna neki?
„Asszonyom, boldog vagyok, hogy ön boldog. Ver a szivem az örömtől,
hogy ön visszakapta a férfit, akit már csaknem elveszitett.“ És
tettem volna hozzá, hogy „ezentul vigyázzon a szerelmére? És hogyha
meg kell menteni, akkor még jobban vigyázzon rá, ne vigye oda, ahol
elveszitheti?“ Mit mondtam volna, mikor gyülölöm a maga asszonyát,
aki miatt csaknem elszédültem. És ahogy tegnap ő nem tudott az én
szemembe nézni, ugy nem tudnék én ma az övébe! Nem tudok! Nem
akarok! Kitéptem ezt a három napot az életemből. Menjen vissza az
asszonyához. Legyenek boldogok! Ölelkezzenek tovább! És hogy tegnap
mi történt… <i>(elakad, idegesen.)</i> Nem történt semmi!</p>
<p>LEHOTAI: Magda! Magda! mért dacol? mért makacskodik? Nem engedem
elhazudni az életem legszebb percét. Nem engedem! Ó, csodaszép volt
az alkalom, de én nem nyultam utána! Nincs még egy férfi a világon,
aki elszalasztotta volna magát, <span class="pagenum"><a name=
"Page_134" id="Page_134">-134-</a></span> a gyönyörüt, az
áttüzesedettet. A csókja ragyogó emlék. Ajándék volt. Mikor kértem,
nem adta; mikor adta, nem kértem! Ne mondja, hogy tegnap, ha csak
egy percre is, nem szeretett.</p>
<p>MAGDA: Nem szerettem.</p>
<p>LEHOTAI: Akkor ma is szeret!</p>
<p>MAGDA: Se tegnap, se ma!</p>
<p>LEHOTAI: Akkor még holnap is.</p>
<p>MAGDA <i>(meggyőződés nélkül)</i>: Nem! nem!</p>
<p>LEHOTAI: És a ciklámen?</p>
<p>MAGDA: Kidobtam azt a parfőmöt!</p>
<p>LEHOTAI <i>(gyöngéden megcsókolja a kezét)</i>: Most is érzem a
kezén. Azt se dobta ki.</p>
<p>MAGDA: Azt se? Van még egyéb is?</p>
<p>LEHOTAI <i>(mosolyog)</i>: Van. A virágok.</p>
<p>MAGDA <i>(most már nem tagad)</i>: Hát maga tud róluk?</p>
<p>LEHOTAI: Láttam őket.</p>
<p>MAGDA <i>(bizonytalanul)</i>: Hát akkor…</p>
<p>LEHOTAI: Látja, gyerek, látja!… Beszélni kellett volna az
asszonnyal.</p>
<p>MAGDA: A maga asszonyával.</p>
<p>LEHOTAI: Ha beszélt volna vele, most tudná, hogy már nem az én
asszonyom. Nem az enyém.</p>
<p>MAGDA: Mióta?</p>
<p>LEHOTAI: Tegnap óta. Vagy nem is. Talán az első perc óta, mióta
magát megláttam.</p>
<p>MAGDA <i>(gyerekesen)</i>: És most… most maga igazán engem
szeret? <span class="pagenum"><a name="Page_135" id=
"Page_135">-135-</a></span></p>
<p>LEHOTAI: Látja, Magda, mingyárt ezt kellett volna kérdezni és
nem kellett volna menekülni a szerelem elől <i>(meg akarja
csókolni)</i>.</p>
<p>MAGDA <i>(elháritja)</i>: Nem, nem, nem!</p>
<p>LEHOTAI <i>(gyöngéd kéréssel)</i>: Magda!</p>
<p>MAGDA: Nem! Tegnap nem féltem, most félek.</p>
<p>LEHOTAI <i>(nagyon melegen)</i>: Mitől? szerelmem.</p>
<p>MAGDA: A szerelemtől. Nem leszek a szeretője… érti? nem leszek,
még ha szeretem is. Én nem akarok ugy járni, mint az az asszony,
szegény, aki tegnap könyörgött, ma lemond, tegnap sirt, ma is sir
és talán sirni fog egy életen keresztül, ahogy bünös asszonyoknak
sirni kell, hogy vezekeljenek.</p>
<p>LEHOTAI: Ne féljen tőlem… nem vagyok már olyan fiatal… és ilyen
virágom még nem volt… nem, soha!… Nem ciklámen, a nevét még nem is
tudom, csak azt tudom, hogy nem szabad letépnem ugy, mint a többit…
<i>(lassan, csendesen)</i> Nem, deresedik már a fejem, édes szép
gyermekem.</p>
<p>MAGDA <i>(félénken)</i>: Akkor… hát elválunk?</p>
<p>LEHOTAI <i>(átöleli)</i>: Nem. Együtt maradunk. Akar a feleségem
lenni, Magda?</p>
<p>MAGDA <i>(boldogan hajtja fejét a férfi mellére, halkan)</i>:
Akarok.</p>
<p class="center">– <i>Függöny.</i> – <span class=
"pagenum"><a name="Page_136" id="Page_136">-136-</a></span></p>
<hr class="chap" />
<div class="figcenter">
<div class="bbox">
<div class="chapter">
<h2>GÁBOR ANDOR KÖNYVEI</h2>
</div>
<ul class="lsoff indented">
<li><b>Jaj a feleségem és egyéb jelenetek.</b> 5. ezer. Ára 2
korona.</li>
<li><b>Tarka rimek.</b> 3. ezer. Ára 2 korona.</li>
<li><b>Petúr meg a dinnye.</b> 4. ezer. Elfogyott. 5–6. ezer sajtó
alatt Ára 2 korona 50 fillér.</li>
<li><b>Pesti sirámok.</b> Könyv a beteg városról. 2. ezer. Ára 3
korona.</li>
<li><b>Mit ültök a kávéházban?</b> Szatirikus elmélkedések. 2.
ezer. Ára 3 korona 50 fillér.</li>
<li><b>A kozák.</b> 5. ezer. Elfogyott. 6–7. ezer sajtó alatt. Ára
2 korona 50 fillér.</li>
<li><b>Palika.</b> Szinmü 3 felvonásban. 3. ezer. Ára 2 korona 50
fillér.</li>
<li><b>Untauglih ur.</b> Humoros regény, rajzokkal. 3. ezer. Ára 3
kor. 20 fillér.</li>
<li><b>Ciklámen.</b> Szinjáték 3 felvonásban. Ára 2 korona 50
fillér.</li>
</ul>
</div>
</div>
<p class="center">Nap nyomda részv.-társ.</p>
<p><span class="pagenum"><a name="Page_137" id=
"Page_137">-137-</a></span></p>
<div style='text-align:center'>*** END OF THE PROJECT GUTENBERG EBOOK 73971 ***</div>
</body>
</html>

